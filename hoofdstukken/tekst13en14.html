<!DOCTYPE html>
<html>
<head>
 <script src="js/close.js"></script>
</head>
<body>

<h1>Deel 2: ANDERE LANDEN</h1>
<h2>13. Hoe ik een visioen had van Lijnland</h2>
<button class="close cross" >&#215;</button> 
<p>
Het was op één na de laatste dag van het 1999ste jaar onzer jaartelling en de eerste dag der groote vacantie. Na mij tot diep in den nacht aangenaam te hebben bezig gehouden met mijn lievelingsontspanning, meetkunde, was ik gaan rusten met een onopgelost vraagstuk in mijn hoofd. Des nachts had ik een droom. Ik zag voor mij een heele menigte rechte lijntjes (welke ik natuurlijk voor vrouwen aanzag), doormengd met andere nog kleinere wezens, een soort van schitterende punten, allen heen en weer bewegende in dezelfde rechte lijn en, voor zoover ik kon oordeelen, met dezelfde snelheid. Een gedruisch van verward, veelvuldig getjilp of gekweel ging bij tusschenpoozen van hen uit, zoolang zij in beweging waren, maar somtijds hielden zij op zich te bewegen en dan was alles stil. Ik naderde een der grootste van wat ik voor vrouwen hield, sprak haar aan, maar kreeg geen antwoord. Een tweede en derde poging van mijn zijde bleef eveneens zonder gevolg. Toen verloor ik mijn geduld over een handelwijze die mij onuitstaanbaar grof scheen, en bracht mijn mond in een stand vlak vóór den haren zóó dat ik haar belette zich te bewegen en herhaalde luid mijn vraag: "vrouw, wat beduidt deze oploop en dat vreemde en verwarde getjilp en die eentonige beweging heen en weer in een en dezelfde rechte lijn?" "Ik ben geen vrouw" antwoordde de kleine Lijn, ik ben de vorst der wereld. Maar gij, vanwaar komt gij mijn koninkrijk Lijnland binnendringen?" Toen ik dit korte antwoord ontving, vroeg ik vergeving zoo ik eenigerwijze zijn koninklijke hoogheid had verschrikt of overlast aangedaan, stelde mij voor als een vreemdeling en verzocht den koning beleefdelijk mij eenige mededeelingen te doen omtrent zijn gebied. Maar ik had de grootst mogelijke moeite om eenige inlichtingen te verkrijgen over punten, die mij werkelijk belangstelling inboezemden, want de vorst kon niet nalaten steeds te denken dat hetgeen voor hem zeer alledaagsch was, ook mij bekend moest zijn en dat ik in scherts onwetendheid voorwendde. Door volhardend vragen kwam ik achter de volgende feiten: Het scheen dat deze arme, onwetende vorst, zooals hij zichzelven noemde, overtuigd was dat de rechte lijn, die hij zijn koninkrijk noemde en waarin hij zijn bestaan sleet, de geheele wereld, ja zelfs de geheele ruimte uitmaakte. Daar hij noch zich bewegen noch zien kon behalve in zijn rechte lijn, had hij geen begrip van iets daarbuiten. Ofschoon hij mijn stem had gehoord, toen ik het eerst hem toesprak, was het geluid tot hem gekomen op een wijze, zoo in strijd met alle ervaring, dat hij niet had geantwoord, "daar ik", zoo drukte hij zich uit, "geen mensch zag, maar een stem hoorde, die als het ware uit mijn eigen ingewanden voortkwam." Tot op het oogenblik dat ik mijn mond in zijn wereld plaatste, had hij noch mij gezien, noch iets anders gehoord dan verwarde geluiden, die stuitten tegen wat ik zijn zijde, maar hij zijn binnenste of maag noemde nu zelfs had hij nog niet het minste begrip van de richting, vanwaar ik was gekomen. Buiten zijn wereld of Lijn was alles voor hem leegte neen zelfs geen leegte, want een leegte veronderstelt ruimte bestaande. Zijn onderdanen laat ik liever zeggen: alles was nietde Lijntjes waren mannen en de Punten vrouwen waren alle eveneens in beweging en uitzicht beperkt tot die enkele Rechte Lijn, welke hun wereld was. Ik behoef er nauwelijks bij te voegen dat hun geheele horizon zich bepaalde tot een Punt, noch dat niemand ooit iets anders dan een Punt kon zien. Man, vrouw, kind, voorwerp alles was een Punt voor het oog eens Lijnlanders. Slechts door het geluid van de stem kon men sekse of leeftijd onderscheiden. Bovendien, daar elk afzonderlijk het geheele, smalle pad om zoo te zeggen, dat zijn Heelal uitmaakte, innam en niemand rechts of links kon gaan om voor voorbijgangers uit te wijken, kon nooit een Lijnlander een ander voorbijgaan. Eens buurman, altijd buurman. Nabuurschap bij hen was als het huwelijk bij ons. Buren bleven buren tot de dood hen scheidde. Zulk een leven met alle uitzicht tot een Punt en alle beweging tot een Rechte Lijn beperkt scheen mij uiterst akelig toe, en ik was verbaasd op te merken hoe levenslustig en opgeruimd de koning was. Zeer benieuwd of het mogelijk was, onder omstandigheden, zoo ongunstig voor het huiselijke leven, de genoegens der echtelijke vereeniging te smaken, aarzelde ik toch eenigen tijd zijn Koninklijke Hoogheid over zulk een teeder onderwerp te ondervragen, maar eindelijk wierp ik er mij hals over kop in door kort en goed te informeeren naar de gezondheid zijner familie. "Mijn vrouwen en kinderen" antwoordde hij, "zijn gezond en wel". Beteuterd op dit antwoord want in de onmiddellijke nabijheid des Vorsten (zooals ik in mijn droom had opgemerkt alvorens Lijnland binnen te gaan) waren niets dan mannen waagde ik het te hernemen: "Vergeef me, maar ik kan mij niet verbeelden hoe uwe Koninklijke Hoogheid ooit van zijn leven Hare Majesteiten kan zien of naderen, als er ten minste een half dozijn individuen tusschen zijn, waar gij noch doorheen kunt zien, noch voorbij kunt komen. Is het mogelijk dat in Lijnland aanraking niet noodig is voor het huwelijk en voor het verwekken van kinderen?" "Hoe kunt ge zulk een dwaze vraag doen?" hernam de vorst. "Indien het waarlijk was, zooals gij schijnt te denken, dan zou het Heelal spoedig ontvolkt zijn. Neen, neen, nabijheid is onnoodig voor de vereeniging der harten en de geboorte van kinderen is een te gewichtige zaak om afhankelijk te mogen zijn van zulk een toeval als aanraking. Dat moet gij toch wel weten, maar daar gij nu eenmaal goed vindt u dom te houden, zal ik u onderrichten als of gij 't kleinste kind in Lijnland waart. Weet dan dat huwelijken worden gesloten door middel van het geluidsvermogen en den gehoorszin." "Gij weet natuurlijk dat ieder man twee monden of stemmen heeft zoowel als twee oogen een bas aan het eene en een tenor aan het andere zijner uiteinden. Ik zou dat niet vermelden, als het mij niet was opgevallen dat ik in den loop van ons gesprek niets van uw tenorstem had gemerkt." Ik antwoordde dat ik slechts één stem had en ook niet had opmerkt dat Z. K. H. er twee had. "Dat bevestigt mijn indruk," zei de koning, "dat gij geen man zijt, maar een vrouwelijke monstruositeit met een basstem en een zeer onontwikkeld oor. Maar laat ik voortgaan." "Daar de Natuur zelf heeft verordend dat elke man twee vrouwen zou huwen. "Waarom twee?" vraagde ik. "Gij drijft uw gemaakte onnoozelheid te ver," riep hij. "Hoe kan er een volkomen harmonische vereeniging zijn zonder de vereeniging van vier tot één n.1., de bas en tenor van den man en de sopraan en de alt der twee vrouwen. "Maar veronderstel eens," zeide ik, "dat een man liever één of drie vrouwen had?" "Dat is onmogelijk," zeide hij, "en even ondenkbaar als dat twee en een vijf zou zijn, of dat het menschelijk oog een rechte lijn zou zien." Hier wilde ik hem in de rede vallen, doch hij ging voort als volgt: "Eens in het midden van elke week dwingt ons een natuurwet om heen en weer te gaan met een rhytmische beweging van meer dan gewone heftigheid, gedurende den tijd dien gij noodig hebt om honderd en een te tellen: In het midden van dezen rijdans, bij den eenenvijftigsten stoot, staan de bewoners van het Heelal plotseling stil en ieder afzonderlijk stoot zijn rijksten, volsten, zoetsten toon uit. In dit beslissende oogenblik worden al onze huwelijken aangegaan. Zoo uiterst fijn is de overeenstemming van bas en sopraan, van tenor en alt, dat dikwijls de minnenden, ofschoon twintigduizend mijlen verwijderd, terstond den samenklinkenden toon van hun voorbeschikten minnaar herkennen en de Liefde, zonder zich om de nietige hinderpalen van afstand te bekommeren, vereenigt de drie. Het huwelijk, op dat oogenblik gesloten, brengt een drievoudig mannelijk en vrouwelijk kroost voort, dat zijn plaats in Lijnland gaat innemen. "Wat! Altijd drie?" zeide ik. "Moet een der vrouwen dan altijd tweelingen krijgen?" "Ja, basstemmig monster!" hernam de koning. "Hoe kon anders het evenwicht tusschen de seksen behouden blijven, als er niet voor elken jongen twee meisjes werden geboren? Zou zelfs het ABC der Natuur u onbekend zijn?" Hij eindigde, sprakeloos van woede, en er verliep eenigen tijd eer ik hem kon bewegen zijn verhaal te hervatten. "Gij zult natuurlijk begrijpen dat niet elk vrijgezel onder ons zijn wederhelften vindt bij de eerste vrijage in dit algemeen huwelijkskoor. Integendeel, door de meesten onzer wordt die handeling verscheiden malen herhaald. Weinige zijn de harten, wien het gelukkig lot ten deele valt om terstond aan elkaars stemmen den deelgenoot te herkennen, door de Voorzienigheid voor hen bestemd, en in een wederkeerige, volkomen harmonische omhelzing te vliegen. Bij de meesten onzer is de vrijerij van langen duur. De stemmen des vrijers kunnen misschien samenstemmen met een der toekomstige vrouwen, maar niet met beide of eerst met geen van beide, of de sopraan en de alt kunnen niet geheel harmonieeren. In die gevallen heeft de Natuur gezorgd, dat elk wekelijksch koor de drie minnenden tot juister samenstemming zal brengen. Elke beproeving der stemmen, elke nieuwe ontdekking van dissonnance, beweegt bijna onmerkbaar den minst volmaakte om zijn of haar stemgeluid te wijzigen, ten einde meer en meer den volmaaktste nabij te komen. En na vele pogingen en vele toenaderingen wordt eindelijk een goede uitslag bereikt. Er komt eindelijk een dag dat, terwijl het gewone huwelijkskoor over het geheele Lijnland weerklinkt, de drie verwijderde minnenden zich plotseling in volkomen harmonie bevinden en vóór dat zij zelve ervan bewust zijn, ligt het gehuwde drietal wat hun stem betreft verrukt in dubbele omhelzing, en verheugt zich de Natuur over een nieuw huwelijk en drie nieuwe geboorten. 
</p>
<h2>14. Hoe ik tevergeefs trachtte den aard van Platland te verklaren</h2>
<p>
    Van meening dat het tijd werd om den vorst uit zijn opgewondenheid terug te brengen tot het peil van het gezond verstand, besloot ik te trachten hem eens een blik te doen slaan in de waarheid, dat is te zeggen in den aard der toestanden in Platland. Alzoo begon ik: "Hoe onderscheidt U. K. H. de gedaante en den stand zijner onderdanen? Ik voor mij merkte door den gezichtszin op, vóór dat ik Uw koninkrijk binnenging, dat sommigen van uw volk lijnen, anderen punten zijn en dat sommige lijnen langer....", "Gij vertelt iets dat niet mogelijk is", viel mij de koning in de rede, "gij moet een visioen gehad hebben, want om het verschil tusschen een lijn en een punt door het gezicht uit te maken is, zooals iedereen weet, uit den aard der zaak onmogelijk; maar door den gehoorszin kan men het nagaan en langs denzelfden weg kan de gedaante nauwkeurig worden bepaald. Zie mij aan ik ben een lijn, de langste in Lijnland, van meer dan vijftien cM ruimte ". "Lengte", waagde ik te verbeteren. "Gek die gij zijt", zeide hij, "Ruimte is Lengte, Val mij nog eens in de rede en ik schei uit." Ik maakte mijn excuses, maar hij ging op hoogen toon verder: "daar gij niet voor overreding vatbaar zijt, zult gij met uw eigen ooren hooren, hoe ik door middel van mijn beide stemmen mijn gedaante kenbaar maak aan mijn vrouwen, die op dit oogenblik negenduizend vijfhonderd en vier kilometer, honderd drie en zestig meter en 85 centimeter verwijderd zijn, de eene naar het Noorden, de andere naar het Zuiden. Luister, ik roep haar." Hij tjilpte en ging daarop zelfbehagelijk voort: "mijn vrouwen vernemen op dit oogenblik het geluid van een mijner stemmen op den voet gevolgd door de andere, en wijl zij bemerken dat tusschen het hooren van beide een tijdsruimte ligt, welke het geluid noodig heeft om 15,44 cM af te leggen, besluiten zij dat één mijner monden 15,44 cM verder dan de andere van haar verwijderd is en weten dientengevolge dat mijn afmeting 15,44 cM is. Maar ge begrijpt natuurlijk dat mijn vrouwen die berekening niet maken telkens als zij mijn twee stemmen hooren. Zij hebben die eens voor al gemaakt vóór dat wij gingen trouwen, maar zij zouden het ten allen tijde weder kunnen overdoen. Op dezelfde wijze nu kan ik de lengte mijner mannelijke onderdanen door den gehoorszin schatten." "Maar hoe," zeide ik, "als een man met een zijner stemmen een vrouw nabootst of zijn zuidelijke stem zoo vermomt dat zij niet als de echo der noordelijke kan worden herkend? Kunnen dergelijke bedriegerijen niet groote ongelegenheden veroorzaken? En hebt gij geen middelen om dergelijke misleidingen te voorkomen door uw aangrenzende onderdanen te bevelen om elkaar te voelen?" Dit was natuurlijk een zeer domme vraag, want voelen kon in dezen niets afdoen, maar ik vraagde met het doel om den vorst boos te maken en slaagde hierin volkomen. "Wat!" riep hij vol afgrijzen uit, "verklaar u nader." "Voelen, tasten, in aanraking komen", hervatte ik. "Indien gij met voelen meent," zeide de Koning, "zoo dicht te naderen, dat er tusschen twee individuen geen ruimte overblijft, weet dan, vreemdeling, dat deze misdaad in mijn gebied met den dood wordt gestraft. En het is duidelijk waarom. Daar de brooze vorm eener vrouw aan vernieling wordt blootgesteld door zulk een toenadering, moet zij door den staat worden behoed, maar wijl vrouwen door den gezichtszin niet van mannen te onderscheiden zijn, verordent de wet algemeen dat noch man noch vrouw zoo dicht genaderd mag worden, dat de tusschenruimte tusschen den naderende en den genaderde wordt opgeheven. En tot welk doel zou trouwens deze onwettige en onnatuurlijke overdrijving der toenadering, die gij tasten noemt, dienen, als al de doeleinden van een zoo brutale en grove handelwijze terstond gemakkelijker en nauwkeuriger door den gehoorszin worden bereikt? Wat het door u beweerde gevaar van bedrog betreft, dit bestaat niet, want de stem, die het wezen van ons bestaan uitmaakt, kan niet naar verkiezing worden veranderd. Maar kom, laat ons eens aannemen dat ik de macht had om door vaste lichamen heen te gaan, zoodat ik mijn onderdanen kon doordringen, de een na den ander zelfs tot het getal van billioen, om op die wijze de grootte en den afstand van ieder door den gevoelszin te leeren kennen, hoe veel tijd en kracht zou er dan met deze onhandige en onnauwkeurige methode worden verspild ! terwijl ik nu, door een oogenblik te luisteren, als het ware plaatselijk, lichamelijk, verstandelijk en geestelijk den census en de statistiek opneem van elk levend wezen in Lijnland. Hoor, hoor maar. Dit zeggende, hield hij op en luisterde als in extase naar een geluid dat mij niets meer toescheen dan een nietig gesuis van een ontelbare menigte lilliputsche sprinkhanen. "Waarlijk", hernam ik, "uw gehoorszin bewijst u goede diensten en vergoedt veel wat gij mist. Maar veroorloof mij op te merken dat uw leven in Lijnland al zeer treurig moet zijn. Niets dan een punt te zien! Zelfs niet in staat te zijn een rechte lijn te aanschouwen! Ja, niet eens te weten wat een rechte lijn is! Te zien en toch verstoken te zijn van de liniaire vergezichten, die ons in Platland vergund zijn! Voorzeker is het beter in het geheel geen gezichtszin te hebben dan zoo weinig te zien. Ik geef toe dat ik niet uw fijn onderscheidend gehoorsvermogen heb, want het concert van heel Lijnland, dat u zulk een groot genoegen doet, is voor mij weinig meer dan een veelvuldig gekweel of getjilp. Maar ik kan ten minste op het gezicht een lijn van een punt onderkennen. En ik zal het u bewijzen. Even voor dat ik uw koninkrijk binnen kwam, zag ik u van links naar rechts en daarop van rechts naar links dansen met zeven mannen en één vrouw in uwe onmiddellijke nabijheid ter linker, en acht mannen en twee vrouwen ter rechter zijde. Is dat niet juist?" "Het is juist," zeide de koning, "wat het aantal en de sekse betreft ofschoon ik niet weet wat gij meent met rechts en links. Maar ik ontken dat gij deze dingen gezien hebt. Want hoe kondet gij de Lijn, dat is te zeggen het inwendige eens mans zien? Doch gij moet dat hebben gehoord, en toen gedroomd dat gij het zaagt. En mag ik u vragen wat gij toch onder de woorden links en rechts verstaat? Ik vermoed dat dit uw wijze is om noordwaarts en zuidwaarts aan te duiden." "Volstrekt niet" hernam ik, "behalve uw beweging van het Noorden naar het Zuiden is er een andere beweging, die ik van rechts naar links noem." Koning. Vertoon mij als 't u blieft, die beweging van links naar rechts. Ik. Wel dat kan ik niet, tenzij gij geheel en al buiten uw Lijn kondet treden. Koning. Buiten mijn Lijn? Meent gij buiten de wereld? Buiten de ruimte? Ik. Nu ja dan. Buiten uw wereld. Buiten uw ruimte. Want uw ruimte is niet de ware ruimte. De ware ruimte is een vlak, maar uw ruimte is slechts een lijn. Koning. Als gij die beweging van rechts naar links niet kunt aanwijzen door uzelf zoo te bewegen, dan verzoek ik u haar mij in woorden te beschrijven. Ik. Als gij uw rechter zijde niet van mijn linker kunt onderscheiden, vrees ik dat mijn woorden u mijn bedoeling niet duidelijk zullen maken. Maar zeker kunt gij niet onbekend zijn met zulk een eenvoudig onderscheid. Koning. Ik begrijp er letterlijk niets van. Ik. Helaas! Hoe zal ik het duidelijk maken? Als gij recht uitgaat, komt het u dan niet soms voor dat gij nog anders zoudt kunnen gaan, als gij uw oog omdraait om te zien in de richting waarheen nu uw zijde is gekeerd? Met andere woorden, voelt gij nooit een verlangen om, in plaats van altijd in de richting van een uwer uiteinden te bewegen, ook eens om zoo te zeggen in de richting van uw zijde te gaan? Koning. Nooit. En wat bedoelt gij eigenlijk? Hoe kan iemands binnenste naar eenige richting gekeerd zijn? Hoe kan iemand zich in de richting van zijn binnenste bewegen? Ik. Welnu, indien woorden de zaak niet kunnen verklaren zal ik het met daden trachten te doen, ik zal langzamerhand Lijnland uitgaan in de richting welke ik u wensch aan te wijzen. De daad bij het woord voegende begon ik mijn lichaam uit Lijnland te bewegen. Zoolang nog een deel van mij in zijn gebied en in zijn oog bleef, bleef de koning uitroepen: "Ik zie u, ik zie u nog; gij zijt niet in beweging." Maar toen ik eindelijk zijn lijn uitging riep hij zoo schel hij kon: "zij is verdwenen, zij is dood." Ik ben niet dood," antwoordde ik, "ik ben eenvoudig buiten Lijnland dat wil zeggen buiten de rechte lijn, die gij de ruimte noemt, en in de ware ruimte, waar ik de dingen kan zien zooals zij zijn. En op dit oogenblik kan ik uw lijn of zijde of binnenste, zooals gij het gelieft te noemen, zien; ook kan ik de mannen en vrouwen ten Noorden en ten Zuiden van u zien, die ik nu zal opnoemen door hun volgorde, hun grootte en de ruimte tusschen hen te beschrijven." Toen ik dit lang en breed gedaan had, riep ik triomfantelijk uit: "Zijt ge nu eindelijk overtuigd?" En daarop trad ik nog eens Lijnland binnen en nam mijn vroegere standplaats weder in. Maar de vorst antwoordde: Indien gij een verstandig man waart ofschoon ik bijna zeker ben dat gij geen man, maar een vrouw zijt, daar gij slechts één stem schijnt te hebben maar indien gij een zier gezond verstand hadt, zoudt gij rede verstaan. Gij verlangt van mij te gelooven dat er een andere lijn is dan die, welke mijn zinnen waarnemen, en een andere beweging dan die, welke ik dagelijks waarneem. Ik daarentegen verzoek u om die andere lijn, waarvan gij spreekt, in woorden te beschrijven of door beweging aan te duiden. In plaats van u te bewegen, vertoont gij bloot een of ander tooverkunstje van verdwijnen en weder verschijnen, en in plaats van iets, dat op een heldere beschrijving van uw nieuwe wereld lijkt, gaat gij mij dood eenvoudig het aantal en de grootte van een veertigtal mijner volgelingen opnoemen, dingen, die ieder kind in mijn hoofdstad weet. Kan er iets onzinnigers of vermetelers verzonnen worden? Erken uw dwaasheid of vertrek uit mijn gebied. Woedend over zijn verdorvenheid en inzonderheid verontwaardigd dat hij voorgaf niet te weten lot welke sekse ik behoor, barstte ik, mijzelven niet meester, los: "Bezeten wezen! Gij acht u de volmaaktheid zelve, terwijl gij in werkelijkheid het onvolmaaktste en onnoozelste schepsel zijt. Gij beweert te zien, en met dat al ziet ge slechts een punt! Gij beroemt er u op dat gij tot het bestaan eener rechte lijn kunt besluiten; maar ik kan rechte lijnen zien en daaruit het bestaan van hoeken, driehoeken, vierkanten, vijf- en zeshoeken en zelfs cirkels afleiden. Waartoe zal ik meer woorden verspillen? Laat het genoeg zijn dat ik de volmaking ben van uw onvolmaaktheid. Gij zijt een lijn, maar ik ben een lijn der lijnen, in mijn land een "Vierkant genaamd, en zelfs ik, hoe oneindig ver ik boven u sta, ben weinig in tel onder de groote edellieden in Platland, van waar ik u ben komen bezoeken in de hoop van uw onwetendheid te verlichten. Toen hij deze woorden hoorde, kwam de koning met een dreigenden kreet op mij af als om mij door de diagonaal te doorboren, en op het zelfde oogenblik ging er van myriaden zijner onderdanen een veelstemmige oorlogskreet op, toenemende in geweld tot hij, dunkt me, kon wedijveren met het geraas van een leger van honderdduizend Gelijkbeenigen en de artillerie van duizend Pentagonen. Betooverd en bewegingloos kon ik noch spreken, noch mij verroeren om den dreigenden ondergang af te wenden; nog luider werd het getier en nog nader kwam de koning, toen ik ontwaakte door het luiden van de ontbijtbel, die mij tot de werkelijkheid; in Platland terugriep. 
   </p>
<a href="#ontmoetingbol">
 <button class="close" ref="">Hoofdstuk 15</button> 
 </a> 
</body> 
</html> 