<!DOCTYPE html>
<html>
<head>
 <script src="js/close.js"></script>
</head>
<body>


<h2>15. Over een vreemdeling uit Ruimteland</h2>
<button class="close cross" >&#215;</button> 
<p>
Van droomen ga ik over tot feiten. Het was de laatste dag van het 1999ste jaar onzer jaartelling. Het gekletter van den regen had reeds lang het vallen van den avond aangekondigd, en ik zat *) in gezelschap van mijn vrouw, peinzende over de voorvallen van het vervlogen en de vooruitzichten van het nakende jaar, de aanbrekende eeuw, het nieuwe millennium. Mijn vier zoons en twee ouderlooze kleinkinderen waren naar hun vertrekken gegaan, en mijn vrouw alleen bleef bij mij om van het oude millennium in het nieuwe te zitten. Ik was in gedachten verzonken, in mijn geest eenige woorden overdenkende, die toevallig den mond van mijn jongsten kleinzoon waren ontsnapt, een veelbelovenden Hexagoon van ongewone helderheid en volkomen gelijkhoekigheid. Zijn ooms en ik hadden hem zijn gewone practische les in Gezichtsherkenning gegeven door ons om onze middelpunten te draaien, nu eens snel dan weder wat langzamer en hem daarbij over onze verschillende standen te ondervragen. Zijn antwoorden waren zoo uitstekend geweest, dat ik er aanleiding in vond om hem te beloonen met eenige wenken over de rekenkunde toegepast op de meetkunde. Negen vierkanten nemende, ieder met een zijde van één cM, had ik ze zoo geplaatst dat zij een groot vierkant vormden met een zijde van drie cm, en daaruit had ik mijn kleinzoontje bewezen dat onmogelijk was om het inwendige van een vierkant te zien ofschoon het ons wij toch het aantal vierkante centimeters dat een vierkant bevat, kunnen bepalen door eenvoudig het aantal centimeters van elke zijde tot de tweede macht te verheffen, "en dus", zeide ik, "weten wij dat 32 of 9 het aantal vierkante centimeters voorstelt in een vierkant, welks zijde 3 cM lang is." De kleine Hexagoon dacht hierover een poosje na en zeide toen tot mij: Maar gij hebt mij ook geleerd om getallen tot de derde macht te verheffen, nu vermoed ik dat 33 ook een meetkundige beteekenis moet hebben; wat kan dit zijn?" "Niemendal," antwoordde ik, "tenminste niet in de meetkunde, want de meetkunde kent slechts twee afmetingen". En toen begon ik den jongen aan te toonen hoe een punt, door zich over een lengte van 3 cM te bewegen, een lijn van 3 cM beschrijft, die door 3 kan worden voorgesteld; en hoe een lijn van 3 cM door evenwijdig aan zich zelf over een lengte van 3 cM voort te bewegen een vierkant met zijden van 3 cM beschrijft, dat door 32 kan worden voorgesteld. Hierop kwam mijn kleinzoon terug op zijn vroegere bewering en bracht mij plotseling in het nauw door uit te roepen: "Welnu, als een punt door een beweging van 3 cM een lijn van 3cM, voorgesteld door 3-, voortbrengt, en als een rechte lijn van 3 cM door een beweging evenwijdig aan zich zelf een vierkant met een zijde van 3 cM, voorgesteld door 32, voortbrengt, moet een quadraat van 3 cM in het vierkant door een beweging op een of andere wijze evenwijdig aan zich zelf (maar ik zie niet in hoe) iets anders voortbrengen (maar ik zie niet in wat) dat overal 3 cM afmeting heeft en dit moet worden voorgesteld door 33. "Ga naar bed", zeide ik een weinig ontstemd door zijn opmerking, "als gij minder onzin spraakt, zoudt gij verstandiger handelen." Zoo was mijn kleinzoon in ongenade heengegaan en daar zat ik aan de zijde mijner vrouw, trachtende een terugblik te werpen op het jaar 1999 en peinzende over de mogelijke gebeurtenissen van het jaar 2000, maar niet geheel in staat de gedachten af te schudden, die het gesnap van mijn helderen, kleinen Hexagoon bij mij hadden opgewekt. Slechts weinige zandkorrels waren in den halfuurs zandlooper overgebleven. Uit mijn droomerij ontwakende, keerde ik het glas noordwaarts voor den laatsten keer in het oude millennium, en onderwijl zeide ik overluid: "de jongen is een gek." Op het zelfde oogenblik ontwaarde ik dat er iemand in de kamer was, en een verstijvende adem voer door geheel mijn wezen. "Dat is hij niet", riep mijn vrouw, "en gij overtreedt de Geboden met uwen eigen kleinzoon zoo weinig te eeren." Maar ik gaf op haar geen acht. Hoe ik in alle richtingen rondkeek, ik kon niets zien, toch voelde ik steeds dat er iets of iemand tegenwoordig was en rilde, toen de koude adem wederkwam. Ik sprong op. "Wat is er"? zei mijn vrouw, "er is geen tocht; wat zoekt ge toch? Er is niets". Er was niets en ik nam mijn zitplaats weder in, nog eens roepende: "de jongen is een gek, zeg ik, 33 kan geen meetkundige beteekenis hebben." Daar kwam op eens een duidelijk hoorbaar antwoord: "de jongen is geen gek, en 33 heeft klaarblijkelijk een meetkundige beteekenis". Mijn vrouw hoorde die woorden zoowel als ik, ofschoon zij de beteekenis niet begreep, en beiden vlogen wij in de richting van het geluid. Hoe ontstelden wij, toen wij een Figuur voor ons zagen! Op den eersten blik scheen het een vrouw te zijn van ter zijde gezien, maar een oogenblik waarnemens toonde mij, dat de uiteinden te snel in schemerachtigheid overgingen om iemand van de vrouwelijke sekse voor te stellen, en ik zou haar voor een cirkel gehouden hebben, als zij niet haar grootte scheen te veranderen op een wijze, die onmogelijk was voor een Cirkel of voor welke Regelmatige Figuur ook, die ik kende. Maar mijn vrouw had niet mijn ervaring, noch de bedaardheid, noodig om die kenmerken op te merken. Met de gewone overijling en onberedeneerde jaloerschheid van haar sekse kwam zij terstond tot het besluit, dat een vrouw het huis was binnengedrongen door een of andere kleine opening. "Hoe komt dit mensch hier?" gilde zij, "ge hebt me beloofd lieve, dat er in ons nieuw huis geen ventilators zouden zijn" "Die zijn er ook niet," zeide ik, "maar wat geeft u aanleiding te denken dat de vreemdeling een vrouw is? Ik zie door het vermogen van Gezichtsherkenning....", "Och kom, loop heen met uw Gezichtsherkenning", hernam zij, "voelen is gelooven, en een Rechte lijn op den tast is zoo goed als een Cirkel op het gezicht", twee spreekwoorden, die onder de broze sekse in Platland zeer gangbaar zijn. "Welnu," zeide ik, want ik was bang haar te ergeren, "als het dan zoo zijn moet, vraag dan een introductie. Haar bevalligste houding aannemende, naderde mijn vrouw den vreemdeling: Mag ik zoo vrij zijn, Mevrouw, te voelen en gevoeld te worden door.... toen plotseling terugdeinzende: "0, ' t is geen vrouw en er zijn ook geen hoeken, zelfs geen spoor er van. Is het mogelijk dat ik mij zoo misdragen heb jegens een volkomen Cirkel?" " Ik ben in zekeren zin een Cirkel," hernam de stem, "en een meer volkomen Cirkel dan wie ook in Platland, maar om juister te spreken, ben ik vele Cirkels in één." Toen voegde hij er op vriendelijker toon bij: "ik heb een boodschap, waarde Mevrouw, voor uw echtgenoot, die ik in uw tegenwoordigheid niet mag meêdeelcn, en indien gij toestaat dat wij ons eenige minuten afzonderen." Maar mijn vrouw had geen ooren naar het voorstel dat onze doorluchtige bezoeker zich zooveel moeite zou geven, en den Cirkel verzekerende dat voor haar het uur om te rust te gaan reeds lang was verstreken, ging zij met veel herhaalde verontschuldigingen voor haar pas begane onbescheidenheid eindelijk naar haar kamer. Ik wierp een blik op den zandlooper. De laatste zandkorrels waren gevallen. Het derde millennium was begonnen. 
</p>

<p class="voetnoot"> Als ik spreek van zitten bedoel ik natuurlijk niet een verandering van houding, zooals gij in Ruimteland met dat woord aanduidt, want daar wij geen voeten hebben, kunnen wij evenmin zitten of staan (in uwe betekenis van het woord) als een uwer tongen of botten. Niettemin erkennen wij zeer goed de verschillende toestanden van den geest, die voortspruiten uit den wil om te liggent zitten en staan; zij worden den toeschouwer eenigermate kenbaar gemaakt door een lichte toename in helderheid, overeenkomende met een toename van wilskracht. Maar bij dit en bij duizend andere soortgelijke onderwerpen verbiedt de tijd mij stil te staan.</p>
<a href="#bolkomt">
 <button class="close" ref="">Hoofdstuk 16</button> 
 </a> 
</body> 
</html> 