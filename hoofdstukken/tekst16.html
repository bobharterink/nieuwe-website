<!DOCTYPE html>
<html>
<head>
 <script src="js/close.js"></script>
</head>
<body>


<h2>16. Hoe de vreemdeling te vergeefs trachtte mij met woorden de geheimen van Ruimteland te openbaren</h2>
<button class="close cross" >&#215;</button> 
<p>
Zoodra het geluid van het "opgepast" mijner vertrekkende vrouw was weggestorven, begon ik den vreemdeling te naderen met het doel om van nabij een blik op hem te slaan en hem te verzoeken te gaan zitten, maar zijn voorkomen deed mij stom en bewegingloos staan van verbazing. Zonder de minste kenteekenen van hoekigheid veranderde hij niettemin ieder oogenblik met zulke afwisselingen van grootte en helderheid, als bijna niet mogelijk waren voor eenige Figuur die ik ooit had leeren kennen. De gedachte vloog mij door het hoofd dat ik voor mij zou kunnen hebben een inbreker of moordenaar, een of ander monsterachtig onregelmaligen Gelijkbeenige, die, door de stem eens Cirkels na te bootsen, of hoe dan ook, toegang had gekregen tot mijn huis en nu op het punt was om mij met zijn scherpen hoek te doorboren. In een zitkamer maakte de afwezigheid van mist (en het jaargetijde was toevallig merkwaardig droog) het mij moeilijk om op Gezichtsherkenning te vertrouwen, inzonderheid op den korten afstand waarop ik stond. Wanhopig van angst kwam ik zonder complimenten op hem af met een: "U moet mij veroorloven, Mijnheer...." en voelde hem. Mijn vrouw had gelijk. Er was geen spoor van een hoek, niet de minste ruwheid noch oneffenheid: nooit van mijn leven had ik een volmaakter Cirkel ontmoet. Hij bleef onbewegelijk, terwijl ik om hem heen wandelde, beginnende met zijn oog tot ik daar weder terugkeerde. Cirkelvormig was hij door en door, een volkomen voldoende Cirkel, daar was geen twijfel aan. Toen volgde een samenspraak, die ik zal trachten op te schrijven zoo goed als mijn geheugen toelaat alleen eenige mijner veelvuldige verontschuldigingen weglatende, want ik was overstelpt van schaamte en vernedering dat ik, een Vierkant, mij schuldig had gemaakt aan de onbeschaamdheid om een Cirkel te voelen. Het gesprek begon van de zijde des vreemdelings met eenig ongeduld over den langen duur mijner handelwijze bij de introductie. Vreemdeling, Hebt ge mij nu eindelijk genoeg gevoeld? Hebt ge nog niet genoeg kennis gemaakt? Ik Zeer doorluchtig Heer, verschoon mijn onhandigheid, die niet voortspruit uit onbekendheid met de gebruiken in fatsoenlijk gezelschap, maar uit een weinig verbazing en zenuwachtigheid, tengevolge van dit eenigszins onverwacht bezoek. En ik smeek u mijn onbescheidenheid aan niemand bekend te maken, inzonderheid niet aan mijn vrouw. Maar zou Uw Excellentie alvorens tot verdere mededeelingen over te gaan, zich willen verwaardigen om de nieuwsgierigheid te bevredigen van iemand, die gaarne zou willen weten van waar zijn bezoeker komt? Vreemdeling. Van de Ruimte, van de Ruimte, Mijnheer, van waar anders? Ik. Met uw verlof, Excellentie, maar is U. E. niet reeds in de ruimte, U. E en zijn onderdanige dienaar, op dit eigen oogenblik? Vreemdeling. Ba, wat weet gij van de Ruimte? Geef eens een bepalingvan de Ruimte. Ik. De Ruimte, Excellentie, is hoogte en breedte in 't oneindige verlengd. Vreemdeling. Precies: ge ziet dat ge niet eens weet wat Ruimte is. Gij denkt dat zij slechts twee afmetingen heeft, maar ik ben gekomen om u een derde te openbaren: hoogte, breedte en lengte. Ik. U. E. gelieft te schertsen. Wij spreken ook van lengte en hoogte of breedte en dikte en duiden aldus twee afmetingen door vier namen aan. Vreemdeling. Maar ik meen niet slechts drie namen, maar drie afmetingen. Ik. Zou U. E. mij willen aanwijzen of verklaren, in welke richting die derde afmeting, welke ik niet ken, zich uitstrekt? Vreemdeling. Ik ben van die richting gekomen. Zij is naar omhoog en naar omlaag. Ik. U. E meent zeker dat zij noorden zuidwaarts is. Vreemdeling. Volstrekt niet. Ik bedoel een richting, waarin gij niet kunt zien, omdat gij in uw zijde geen oog hebt. Ik. Met uw verlof, Excellentie, een oogenblik onderzoekens zal U. E. overtuigen dat ik een volkomen gezichtsorgaan heb bij de samenkomst van twee mijner zijden. Vreemdeling. Ja, maar om de Ruimte in te zien, moest gij een oog hebben niet aan uwen omtrek, maar in uw vlak, d. i. in hetgeen gij waarschijnlijk uw binnenste zoudt noemen, maar wij in Ruimteland zouden het uw zijde noemen. Ik. Een oog in mijn binnenste! Een oog in mijn maag! U. E. schertst. Vreemdeling. Ik ben voor scherts niet geluimd. Ik zeg u dat ik uit de Ruimte kom, of, nu gij niet wilt begrijpen wat de Ruimte beteekent, uit het land van drie afmetingen, van waar ik nog kortelings neerzag op uw vlak, dat gij waarlijk de Ruimte durft noemen. Van dat gunstige standpunt onderscheidde ik al wat gij vast noemt (waaronder gij verstaat "aan vier zijden ingesloten") uw huizen, kerken, zelfs uw kasten en spaarpotten, ja zelfs uw ingewanden en uw magen, daar alles open en bloot voor mijn oogen lag. Ik. Zoo iets is gemakkelijk te beweren, Excellentie. Vreemdeling. Maar niet licht te bewijzen, meent gij. Maar ik ben van plan het te bewijzen. Toen ik hier nederdaalde, zag ik uw vier zoons, de Pentagonen, elk in zijn vertrek, en uw twee kleinzoons, de Hexagonen; ik zag uw jongsten Hexagoon een poosje bij u verwijlen en toen naar zijn kamer gaan, u en uw vrouw alleen latende. Ik zag uw Gelijkbeenige bedienden, drie in getal, in de keuken aan hun avondmaal en den kleinen loopjongen in het waschhok. Toen kwam ik hier en hoe denkt ge dat ik kwam? Ik. Door het dak, denk ik. Vreemdeling. Welneen ik. Uw dak is, zooals gij zeer goed weet, kort geleden hersteld en heeft geen opening, waardoor zelfs een vrouw zou kunnen binnenkomen. Ik zeg u dat ik uit de Ruimte kom. Zijt gij nog niet overtuigd door hetgeen ik u van uw kinderen en uw huishouding heb verteld? Ik. U. E. moet wel inzien, dat zulke feiten, betreffende de aanhoorigheden van zijn onderdanigen dienaar, gemakkelijk konden worden nagegaan door iemand in de buurt, die zulke ruime middelen tot onderzoek bezit als U. E. Vreemdeling, (bij zichzelven). Wat moet ik doen? Wacht, daar schiet mij nog een argument te binnen. Wanneer gij een rechte lijn b. v. uw vrouw Ik. ziet, hoeveel afmetingen kent gij haar dan toe? U. E. beschouwt mij zeker als een van het gemeen, die, geheel onbekend met de wiskunde, denkt dat een vrouw wezenlijk een rechte lijn is en dus slechts één afmeting heeft. Neen, neen, Excellentie, wij Vierkanten zijn beter ingelicht en weten evengoed als U. E. dat een vrouw, ofschoon populair een rechte lijn geheeten, werkelijk en wetenschappelijk een zeer dun parallelogram is met twee afmetingen zooals wij overigens ook, nl. lengte en breedte (of dikte.) Vreemdeling. Maar het feit zelf dat een lijn zichtbaar is, bewijst reeds dat zij nog een andere afmeting moet hebben. Ik. Excellentie, ik heb daar juist erkend dat een vrouw zoowel breedte als lengte heeft. Wij zien haar lengte, wij besluiten tot haar breedte, die hoewel zeer gering, toch kan gemeten worden. Vreemdeling. Ge verstaat me niet. Ik meen dat gij, als ge een vrouw ziet, niet alleen tot haar breedte besluit en haar lengte ziet, maar ook moet zien wat wij haar hoogte noemen, ofschoon die laatste afmeting in uw land oneindig klein is. Indien een lijn slechts lengte zonder hoogte had, zou zij ophouden ruimte in te nemen en onzichtbaar worden. Ongetwijfeld moet gij dit toegeven. Ik. Ik moet inderdaad bekennen, dat ik U. E. volstrekt niet begrijp. Wanneer wij in Platland een lijn zien, dan zien wij lengte en helderheid. Indien de helderheid verdwijnt, dan is de lijn weg, en houdt zij op, zooals gij zegt, ruimte in te nemen. Maar moet ik nu aannemen dat U. E. aan helderheid den titel van een afmeting toekent, en dat gij hoog noemt, wat wij helder heeten? Vreemdeling. Zeker niet. Met hoogte bedoel ik een afmeting even als uw lengte; edoch bij u is de hoogte niet gemakkelijk merkbaar, daar zij uiterst gering is. Ik. Uw bewering kan gemakkelijk getoetst worden, Excellentie. Gij zegt dat ik een derde afmeting heb, die gij hoogte noemt. Afmeting nu veronderstelt richting en maat. Gelieve slechts mijn hoogte te meten of al is het maar de richting aan te wijzen, waarin zij zich uitstrekt en ik zal mij gewonnen geven. Zoo niet, dan moet uw eigen gezond verstand het mij ten goede houden. Vreemdeling, (bij zichzelven). Noch 't een noch 't ander kan ik doen. Hoe zal ik hem overtuigen? Voorzeker moet een duidelijke uiteenzetting der feiten, gevolgd door een zichtbaar betoog voldoende zijn. Nu, Mijnheer, luister eens. Gij leeft op een vlak. Wat gij met Platland betitelt is het uitgestrekt waterpas oppervlak van hetgeen ik een vloeistof kan noemen, op of in welks bovenzijde gij en uwe landgenooten rondloopt, zonder er boven te rijzen noch er onder te dalen. Ik ben geen vlakke Figuur, maar een Lichaam. Gij noemt mij een cirkel, maar in werkelijkheid ben ik geen cirkel, maar een oneindig aantal cirkels verschillende in grootte van een punt tot een cirkel van drie en dertig centimeter middellijn, de eene boven den anderen geplaatst. Als ik door uw vlak heensnijd zoo als nu, dan maak ik in uw vlak een doorsnede, die gij te recht een cirkel noemt. Want zelfs een Bol zooals mijn eigenlijke naam is in mijn eigen land moet, als hij zich al aan een inwoner van Platland openbaart, noodzakelijk zich als cirkel kenbaar maken. Herinnert gij u niet want ik, die alle dingen zie, merkte gisteren nacht het phantastisch visioen van Lijnland geschreven op uw brein herinnert gij u niet, zeg ik, hoe, toen gij het koningrijk Lijnland binnenkwaamt, gij genoodzaakt waart om u aan den koning niet als een vierkant maar als een lijn kenbaar te maken, omdat dat liniaire koningrijk geen afmetingen genoeg had om uw geheel voor te stellen, maar slechts een zijde of doorsnede van u? Eveneens is uw land van twee afmetingen niet ruim genoeg om mij, een wezen van drie afmetingen, te bevatten, maar kan slechts een schijfje of doorsnede van mij vertoonen, vandaar dat gij mij een cirkel noemt. De verminderde helderheid van uw oog duidt ongeloof aan. Maar geef nu acht op het stellige bewijs van de waarheid mijner beweringen, dat ik ga geven. Gij kunt voorzeker niet meer dan één mijner doorsneden of cirkels tegelijk zien, want gij hebt de macht niet om uw oog te verheffen uit het vlak van Platland, maar gij kunt ten minste zien, dat mijn doorsnede kleiner wordt, naarmate ik opstijg in de ruimte. Zie nu, ik zal stijgen en de uitwerking op uw oog zal zijn dat mijn cirkel kleiner en kleiner zal worden, totdat hij inkrimpt tol een punt en eindelijk verdwijnt. Van dat "stijgen" zag ik niets, maar wel dat hij afnam en eindelijk verdween. Ik knipoogde een maal of wat, om zeker te zijn dat ik niet droomde. Maar het was geen droom, want uit de diepten van het niet kwam een holle stem naar het scheen vlak aan mijn hart "ben ik nu geheel weg? Zijt gij nu overtuigd? Welnu, ik zal langzaam naar Platland terugkeeren en gij zult mijn doorsnede grooter en grooter zien worden." Ieder lezer in Ruimteland zal licht begrijpen dat mijn geheimzinnige gast de waarheid en zelfs een zeer eenvoudige waarheid zeide. Maar voor mij, hoever ik ook gevorderd was in de wiskunde der Platlanders, was het in geenen deele een eenvoudig geval. De ruwe schets hierboven zal het voor elk kind in Ruimleland duidelijk maken, dat de bol, stijgende in de drie aangeduide standen, zich noodzakelijk voor mij en elken Platlander moest vertoonen als een cirkel, eerst in volle grootte, dan klein, en eindelijk zeer klein, naderende tot een punt. Maar voor mij, hoewel ik de feiten voor mij zag, waren de oorzaken zoo duister als ooit. Al wat ik kon vatten was dat de cirkel zich kleiner had gemaakt en verdween, en dat hij nu weder te voorschijn kwam en zich snel grooter maakte. Toen hij zijn oorspronkelijke grootte terug had, liet hij een diepen zucht, want hij bemerkte aan mijn stilzwijgen dat ik hem in het minst niet begrepen had. En waarlijk was ik nu geneigd te gelooven dat hij in het geheel geen Cirkel, maar een handige goochelaar was, of anders dat de oude wijven praatjes waar waren, en dat er dus toch zulk volk als bezweerders en toovenaars bestond. Na een lange pauze mompelde hij bij zich zelven: "er blijft mij nog een middel over, als ik niet tot daden mijn toevlucht wil nemen. Ik moet de methode van analogie beproeven." Toen volgde nog een langer stilzwijgen, waarna hij onze samenspraak vervolgde. Bol. Zeg mij eens, Mijnheer de Mathematicus, als een punt zich noordwaarts beweegt en een lichtend spoor achterlaat, hoe zoudt gij dat spoor dan noemen? Ik. Een rechte lijn. Twee. Bol. En een rechte lijn heeft hoeveel uiteinden? Ik. Bol. Denk u nu die rechte lijn in beweging evenwijdig met zich zelf naar het Oosten, zóó dat ieder harer punten het spoor eener rechte lijn achter zich laat. Welken naam zult gij geven aan de figuur, die hierdoor ontstaat? Wij zullen eens aannemen dat zij zich beweegt over een afstand gelijk aan de oorspronkelijke rechte lijn. Welken naam; zeg ik? Ik. Een vierkant. Bol. En hoeveel zijden heeft een vierkant? En hoeveel hoeken? Ik. Vier zijden en vier hoeken. Bol. Span nu uw verbeeldingskracht eens wat in, en stel u een vierkant in Platland voor, dat zich evenwijdig met zich zelf opwaarts beweegt. Ik Wat? Noordwaarts? Bol. Neen, niet noordwaarts; opwaarts heelemaal Platland uit. Als het noordwaarts ging, zouden de zuidelijke punten van het vierkant moeten gaan door de standen, die eerst de noordelijke punten hadden ingenomen. Maar dat is mijn bedoeling niet. Ik bedoel dat ieder punt in u goed tot opheldering dienen want gij zijt een vierkant en kunt zeer ieder punt in u, dat is te zeggen in hetgeen gij uw binnenste noemt, opwaarts moet gaan in de ruimte op zulk een wijze dat geen enkel punt gaat door de plaats, vroeger door een ander ingenomen, maar dat elk punt op zich zelf een rechte lijn beschrijft. Dit is geheel ingevolge de analogie; dit moet u toch ongetwijfeld duidelijk zijn. Mijn ongeduld bedwingende want ik was erg in verzoeking om blindelings op mijn bezoeker aan te vallen en hem te werpen de Ruimte in of Platland uit of waar dan ook, zoodat ik van hem af was antwoordde ik. "En wat voor een soort figuur mag het zijn, welker vorm ik moet opmaken uit de beweging, die gij gelieft aan te duiden met het woord opwaarts? Ik vermoed dat zij toch wel in Platlands taal te beschrijven is." Bol. Welzeker. Dat is heel klaar en eenvoudig en volkomen in overeenstemming met de analogie maar, tusschen haakjes, gij moet niet spreken van een figuur, maar van een lichaam. Ik zal het u echter beschrijven, of liever niet ik, maar de analogie. Wij zijn begonnen met een enkel punt, dat natuurlijk punt is slechts één eindpunt heeft. wijl het zelf een Een punt brengt een lijn voort met twee eindpunten. Een lijn brengt een vierkant voort met vier eindpunten. Nu kunt gij zelf het antwoord op uw eigen vraag geven: 1, 2, 4 vormen klaarblijkelijk een meetkundige reeks; wat is de volgende term? Ik. Acht. Bol. Juist. Nu brengt een vierkant een waar-gij-nog-geen-naam-voor-weetmaar-wij-een-kubus-noemen voort met acht eindpunten. Zijt gij nu overtuigd? Ik. En heeft dit schepsel zijden zoowel als hoeken of wat gij eindpunten noemt? Bol. Natuurlijk en geheel volgens analogie. Maar, tusschen haakjes, niet wat gij zijden noemt, maar wat wij zoo noemen. Gij zoudt ze figuren noemen. Ik. En hoeveel figuren of zijden zal het wezen bezitten, dat ik moet voortbrengen door mijn binnenste in een opwaartsche richting te bewegen en dat gij een cubus noemt? Bol. Hoe kunt ge dat vragen? Gij een wiskundige! De zijde van iets is altijd, om zoo te zeggen één afmeting ten achteren bij het ding zelf; Daar er nu geen afmeting is beneden een punt, heeft een punt 0 zijden; een lijn heeft om zoo te zeggen 2 zijden (want de eindpunten van een lijn kunnen met eenige toegevendheid haar zijden worden genoemd); een vierkant heeft 4 zijden: 0, 2, 4, wat voor een reeks noemt gij dat? Ik. Een rekenkundige. Bol. En welke is de volgende term? Ik. Zes. Bol. Juist. Ziet ge, nu hebt ge uw eigen vraag beantwoord. De cubus, dien gij zult voortbrengen, zal door zes zijden begrensd zijn, dat is te zeggen, zes zooals uw binnenste. Nu ziet gij het toch goed in, nietwaar? "Monster!" gilde ik, "al ben je een goochelaar, toovenaar, droom of duivel, ik wil uw spotternijen niet langer verdragen. Jij of ik moet sterven". En met deze woorden viel ik op hem aan. 
</p>
<a href="#collition2d3d">
 <button class="close" ref="">Hoofdstuk 17</button> 
 </a> 
</body> 
</html> 