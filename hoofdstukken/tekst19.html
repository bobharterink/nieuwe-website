<!DOCTYPE html>
<html>
<head>
 <script src="js/close.js"></script>
</head>
<body>


<h2>19. Hoe ik, ofschoon de Bol mij andere mysteriën van Platland toonde, steeds meer verlangde, en wat ervan kwam</h2>
<button class="close cross" >&#215;</button> 
<p>
Toen ik mijn armen broeder zag wegleiden naar de gevangenis, poogde ik neer te springen in de Raadskamer met den wensch om te zijnen behoeve tusschenbeiden te komen of ten minste hem vaarwel te zeggen. Maar ik vond dat ik geen beweegkracht van mijzelven had. Volkomen afhankelijk was ik van den wil van mijn gids, die op somberen toonzeide: "Heb geen zorg voor uw broeder, hoogstwaarschijnlijk zult ge naderhand ruimte van tijd hebben om hem uw deelneming te betuigen. Volg mij". Nog eens stegen wij op in de ruimte. "Tot nu toe", zeide de Bol, "heb ik u niets dan vlakke figuren en het inwendige ervan laten zien. Nu moet ik u met lichamen in kennis brengen en u het plan ontvouwen, waarnaar zij zijn opgebouwd. Aanschouw deze menigte beweegbare vierkante kaarten. Zie, ik leg de eene op de andere, niet zooals gij dacht noordwaarts van de andere, maar op de andere. Nu een tweede, verder een derde. Zie, nu bouw ik een lichaam op uit een menigte vierkanten evenwijdig met elkaar. Nu is het lichaam klaar, net zoo hoog als het lang en breed is; wij noemen het een Cubus." "Vergeef me, Excellentie," hernam ik, "maar voor mijn oog schijnt het een onregelmatige figuur, welks binnenste open ligt voor mijn blik, met andere woorden, ik zie, dunkt me, geen lichaam maar een vlak zoodanig als waartoe wij in Platland besluiten, doch zoo verregaand onregelmatig, dat het een monsterachtigen misdadiger voorstelt; het gezicht alleen doet mijn oog pijnlijk aan." "Zeer juist," zei de Bol; het schijnt u een vlak, omdat gij niet gewend zijt aan licht, schaduw en perspectief, evenals in Platland een Hexagoon op een rechte lijn lijkt voor iemand die de kunst van Gezichtsherkenning niet machtig is. Maar in werkelijkheid is het een lichaam, zooals gij door den gevoelszin zult bemerken. Hij liet mij toen den cubus voelen, en ik vond dat dit wonderlijke wezen in der daad geen vlak was, maar een lichaam, dat het begaafd was met zes vlakke zijden en acht eindpunten, lichaamshoeken genaamd, en ik herinnerde me het gezegde van den Bol dat juist zulk een schepsel als dit zou worden voortgebracht door een vierkant, als het zich in de ruimte evenwijdig met zich zelf bewoog, ik verblijdde mij met de gedachte dat zulk een onbeduidend schepsel als ik in zekeren zin de voortbrenger kon worden genoemd van zulk een doorluchtig kroost. Maar nog kon ik niet ten volle de beteekenis vatten van hetgeen mijn leermeester mij had gezegd omtrent "licht, schaduw en perspectief" en ik aarzelde hem mijn bezwaren voor te leggen. Moest ik des Bols verklaring van deze zaken teruggeven, hoe beknopt en helder zij ook was, toch zou het een bewoner van Ruimteland, die deze zaken reeds weet, gaan vervelen. Het zij voldoende te vermelden dat hij, door zijn heldere betoogen, door voorwerpen en verlichting van plaats te doen veranderen en door mij toe te staan de verschillende voorwerpen en zelfs zijn eigen geheiligde persoon te voelen, mij ten slotte alles duidelijk maakte zóó, dat ik nu dadelijk vlug een cirkel van een bol, een vlakke figuur van een lichaam kon onderscheiden. Dit was de climax, het Paradijs, van mijn vreemde, avontuurlijke geschiedenis. Van nu af heb ik slechts de bizonderheden te verhalen van mijn treurigen val, zeer treurig, toch voorzeker zeer onverdiend! Want waarom zou de dorst naar kennis worden opgewekt, slechts om teleurgesteld en gestraft te worden? Mijn wilskracht deinst terug voor de pijnlijke taak om mijn vernedering te herdenken, toch wil ik als een tweede Prometheus dit, en erger verduren, als ik maar eenigszins in het binnenste der vlakke en lichamelijke menschheid een geest van verzet kan opwekken tegen den waan, als zou het aantal onzer afmetingen beperkt zijn tot twee, drie of eenig ander getal beneden het oneindige. Weg dus met alle persoonlijke consideraties! Laat ik voortgaan tot het einde, zooals ik begon, zonder verder uit te weiden noch vooruit te loopen, langs het effen pad van onpartijdige geschiedschrijving. De zuivere feiten, de juiste woorden en zij zijn in vlammende letters op mijn brein geschreven zullen worden nedergeschreven zonder tittel noch jota te veranderen; mogen de lezers oordeelen tusschen mij en het noodlot! De Bol zou gaarne zijn lessen hebben voortgezet door mij in te wijden in den vorm aller regelmatige lichamen, cilinders, kegels, piramiden, tetraedrums, hexaedrums, dodecaedrums en bollen, maar ik waagde het hem in de rede te vallen. Niet dat ik de wetenschap reeds zat was. Integendeel ik smachtte naar nog grooter en grooter teugen dan hij mij aanbood. "Vergeef mij," zeide ik, o gij, dien ik niet langer als de volmaking van al wat schoon is moet toespreken, maar verwaardig u om uwen dienstknecht een blik in uw binnenste te gunnen". Bol. "Mijn wat?" Ik. "Uw binnenste; uw maag, uw ingewanden." Bol. "Van waar dat ontijdig, onbescheiden verzoek? En wat bedoelt ge met uw gezegde dat ik niet meer de volmaking ben van al wat schoon is?" Ik. Excellentie! Uw eigen wijsheid heeft mij leeren opzien tot Een, die zelfs nog grooter, schooner en meer der volmaking nabij is dan gij. Evenals gij, ver boven alle vormen in Platland verheven, veel cirkels in één vereenigt, zoo moet er ongetwijfeld boven u Een slaan, die veel bollen vereenigt in één verheven bestaan, dat zelfs de lichamen in Ruimteland overtreft. En zooals wij, die nu in de Ruimte zijn, op Platland nederzien en het inwendige aller dingen zien, zoo bestaat er zeker nog boven ons een of ander hooger, reiner gewest, waarheen gij voorzeker voornemens zijt mij te voeren, o Gij, dien ik altijd, overal en in alle afmetingen mijn priester, wijsgeer en vriend zal noemen een nog ruimere Ruimte, een nog meer afmetelijke afmetelijkheid, van welken gunstigen stand uit wij samen zullen nederzien op het omliggende binnenste van lichamelijke dingen, en waar uw eigen ingewanden en die uwer verwante bollen bloot zullen liggen voor den blik van den armen, dolenden banneling uit Platland, wien reeds zooveel is gegund. Bol. Ba ! Larie ! Genoeg over dien beuzelpraat! De tijd is kort en er blijft nog veel te doen, eer gij geschikt zijt om de leer der drie afmetingen te verkondigen aan uw in stikdonkere duisternis gehulde landgenooten in Platland. Ik. Och neen, genadige leermeester, ontzeg mij niet wat zekerlijk in uw macht is te volbrengen. Sta mij slechts één blik toe in uw binnenste, en ik ben voor altijd voldaan; ik zal voortaan steeds uw gehoorzame leerling, uw onlosbare slaaf zijn, bereid om al uw leeringen aan te nemen en mij te voeden met de woorden, die van uw lippen zullen vloeien. Bol. Welnu dan, om u tevreden te stellen en tot zwijgen te brengen, wil ik u terstond zeggen dat ik u gaarne zou toonen wat gij verlangt, indien ik kon, maar ik kan niet. Zoudt gij willen dat ik mijn maag het binnenst buiten keerde om uwentwil? Ik. Maar mijn Heer heeft mij de ingewanden van al mijn landgenooten in het land van twee afmetingen laten zien, door mij mee te nemen naar het land van drie. Wat is er nu eenvoudiger dan nu uw dienaar mee te nemen op een tweede reis naar de gezegende gewesten van de vierde afmeting, waar ik met hem weder zal nederzien op dit land van drie afmetingen en het inwendige van elk drie-afmetelijk huis, de verborgenheden der lichamelijke aarde, de schatten in de mijnen van Ruimteland en de ingewanden van ieder lichamelijk levend wezen, zelfs van de edele en aanbiddelijke Bollen zal zien. Bol. Maar waar is dat land van vier afmetingen? Ik. Dat weet ik niet, maar mijn leermeester zeker wel. Bol. Ik ook niet. Zulk een land bestaat niet. Zelfs het denkbeeld is totaal onbegrijpelijk. Ik. Niet onbegrijpelijk voor mij, Excellentie, en daarom nog minder onbegrijpelijk voor mijn meester. Doch neen, ik wanhoop er niet aan, dat zelfs hier in dit gewest van drie afmetingen, de kunst uwer Excellentie de vierde afmeting voor mij zichtbaar kan maken, even als in het land van twee afmetingen mijns leermeesters bekwaamheid gaarne de oogen van zijn blinden dienaar zou hebben geopend voor de onzichtbare aanwezigheid eener derde afmeting, ofschoon ik haar niet zag. Laat mij het verledene terugroepen. Werd mij niet geleerd dat, wanneer ik een lijn zag en lot het bestaan van een vlak besloot, ik in werkelijkheid een derde, onherkenbare afmeting zag, niet dezelfde als helderheid, hoogte genaamd? En volgt daaruit nu niet dat in dit gewest, als ik een vlak zie en tot een lichaam besluit, ik werkelijk een vierde, onherkenbare afmeting zie, niet dezelfde als kleur, maar bestaande, hoewel oneindig klein en niet voor opmeting vatbaar? Bovendien hebben we het argument der analogie van figuren. Bol. Analogie! Onzin! Welke analogie? Ik. Uw Excellentie stelt zijn dienaar op de proef of hij zich de openbaringen herinnert, welke hem zijn meegedeeld. Spot niet met mij, Excellentie, ik smeek u, ik smacht naar meerder kennis. Ongetwijfeld kunnen wij dat andere, hoogere Ruimteland nu niet zien, omdat wij geen oog in onze maag hebben. Maar even als het koningrijk Platland toch bestond, ofschoon die arme nietige vorst van Lijnland zich noch rechts, noch links kon wenden om het te zien, en even als vlak bij, ja in aanraking met mij het land van drie afmetingen bestond, ofschoon ik, blinde onzinnige nieteling, de kracht niet had het te tasten, noch een oog in mijn binnenste om het waar te nemen, zoo moet er noodzakelijk een vierde afmeting zijn, die mijn Heer ziet met het innerlijke oog van den geest. En dat zij bestaan moet, heeft mijn Heer zelf mij geleerd. Of kan hij vergeten zijn, wat hijzelf zijn dienstknecht mededeelde? Bracht niet in één afmeting een bewegend punt een lijn voort met twee eindpunten? Bracht niet in twee afmetingen een bewegende lijn, een vierkant voort met vier eindpunten? Bracht niet in drie afmetingen een bewegend vierkant zag ik het niet met mijn eigen oog wezen, een cubus voort met acht eindpunten? Zal nu niet in vier afmetingen een bewegende cubus dat gezegend arme analogie, jammer voor den vooruitgang der Waarheid, als het niet zoo is zal niet, zeg ik, de beweging van een goddelijken cubus uitloopen op een nog goddelijker organisme met zestien eindpunten? Aanschouw de onfeilbare bevestiging door de reeks: 2,4,8,16; is dit niet een meetkundige reeks? Is dit niet als ik de eigen woorden Uwer Exc. mag aanhalen "volkomen ingevolge de analogie?" En verder, werd mij niet geleerd door mijn Heer dat, evenals een lijn begrensd wordt door twee punten, een vierkant door vier lijnen, zoo een cubus zes grensvlakken moest hebben? Aanschouw nu weder tot bevestiging de reeks: 2, 4, 6; is dit niet een rekenkundige reeks? Volgt hieruit nu niet noodzakelijk dat het nog goddelijker kroost van den goddelijken cubus in het land van vier afmetingen door 8 cuben moet worden ingesloten; en is dit niet ook zooals mijn Heer mij heeft leeren gelooven, "volkomen ingevolge de analogie"? 0, Excellentie, Excellentie, zie, ik geef mij in vertrouwen over aan conjecturen, daar ik de feiten niet ken, en ik beroep mij op U. E. om mijn logische vermoedens te bevestigen of te ontkennen. Indien ik het mis heb, dan geef ik het op, en zal ik niet langer naar een vierde afmeting vragen, maar indien ik gelijk heb, dan zal mijn Heer naar rede luisteren. Daarom vraag ik: is het al of niet gebeurd dat voor heden uw landgenooten ook getuigen zijn geweest van de nederdaling van wezens van hoogere orde dan zijzelve, die gesloten kamers binnen kwamen, even als U. E. de mijne binnentrad, zonder deuren noch vensters te openen, en naar willekeur verschenen en verdwenen? Van het antwoord op deze vraag ben ik bereid alle verder onderzoek te laten afhangen. Ontken het, en ik zal verder zwijgen. Verwaardig mij slechts met een antwoord. Bol. (na een pauze.) Er wordt wel melding van gemaakt, maar de menschen zijn het niet eens omtrent de feiten En zelfs zij, die de feiten toegeven, verklaren ze op verschillende wijzen. Maar in elk geval hoe groot ook het aantal verschillende verklaringen moge zijn, niet een heeft de theorie van een vierde afmeting aangenomen of zelfs opgeworpen. Staak daarom als ' t u blieft dien beuzelpraat, en laten wij tot ernstige zaken terugkeeren. Ik. Ik was er zeker van. Ik was zeker dat mijn vermoedens bewaarheid zouden worden. En nu heb geduld met mij en beantwoord mij nog één vraag, beste aller leermeesters! Zij die aldus verschenen niemand weet van waar en weder terugkeerden niemand weet waarheen hebben die ook hun doorsneden samengetrokken en zijn zij toen op eenigerlei wijze verdwenen in die nog ruimere Ruimte, waarheen ik nu u smeek mij te geleiden? Bol. (gemelijk) Zij zijn verdwenen, zeker indien zij ooit zijn verschenen. Maar de meeste menschen zeggen dat deze visioenen voortkwamen uit de gedachte ge zult me niet verstaan warde hoekigheid van den ziener. uit het brein, uit de verIk. Zeggen zij dat? 0, geloof hen niet. Of indien het inderdaad zoo is, dat die andere Ruimte werkelijk Gedachteland is, breng mij dan naar dat gezegend gewest, waar ik in gedachte het binnenste van alle lichamelijke dingen zal zien. Daar zal voor mijn verrukt oog een cubus door te bewegen in een geheel nieuwe richting, maar stipt volgens analogie zóó, dat ieder deeltje van zijn binnenste door een nieuw soort ruimte zal gaan met een eigen spoor een nog meer volmaakte volmaking voortbrengen met zestien overlichamelijke uithoeken en acht lichamelijke kuben tot oppervlak. En eenmaal daar zijnde, zullen wij dan onzen opwaartschen tocht staken? Zullen wij in dat gezegend gewest van vier afmetingen op den rand der vijfde verwijlen, en er niet binnengaan? 0 neen! Laten wij liever besluiten dat onze eerzucht een hooger vlucht zal nemen met onze lichamelijke opstijging. Dan, bezwijkende voor onzen intellectueelen aanval, zullen de poorten der zesde afmeting openvliegen, daarna een zevende, vervolgens een achtste. Hoe lang ik zou zijn voortgegaan, weet ik niet. Tevergeefs herhaalde de Bol met een donderende stem zijn bevel tot stilzwijgen en bedreigde hij mij met de zwaarste straffen, als ik bleef aandringen. Niets kon den stroom mijner opgetogen aspiraties stuiten. Wellicht was ik te laken, maar ik was werkelijk dronken van de nieuwste teugen der waarheid, waarmede hijzelf mij in kennis had gebracht. Het einde liet zich echter niet lang wachten. Mijn woorden werden kort en goed afgebroken door een gekraak buiten en een gelijktijdig gekraak binnen mij, dat mij voortstuwde door de ruimte met een snelheid, die het spreken belette. Naar omlaag, naar omlaag, omlaag! Ik daalde snel neder, en wist dat terugkeer naar Platland mijn vonnis was. Eén blik, een laatste, nooit te vergeten blik had ik op die treurige, vlakke wildernis welke nu weder mijn heelal zou worden uitgespreid voor mijn oog. Toen duisternis overal. Toen ten slotte een alles verdoovende donderknal, en toen ik tot mijzelven kwam, was ik weder een gemeen, kruipend Vierkant, in mijn studeerkamer thuis luisterende naar het "opgepast" van mijn naderende vrouw. 
</p>
<a href="#inwoners">
 <button class="close" ref="">Hoofdstuk 20</button> 
 </a> 
</body> 
</html> 