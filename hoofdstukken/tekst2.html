<!DOCTYPE html>
<html>
<head>
 <script src="js/close.js"></script>
</head>
<body>


<h2>2. Over het klimaat en de huizen in Platland</h2>
<button class="close cross" >&#215;</button> 
<p>Er zijn bij ons evenals bij u vier hoofdstreken van het kompas: Noord, Zuid, Oost en West. Daar er geen zon noch andere hemellichamen zijn, is het ons onmogelijk het Noorden op de gewone wijze te herkennen, maar wij hebben een eigenaardige methode. In gevolge een bij ons heerschende natuurwet is er een standvastige aantrekking naar het Zuiden, en ofschoon deze in gematigde luchtstreken zeer zwak is zóó dat zelfs een vrouw met een tamelijke gezondheid zonder groote moeite heel wat kilometers noordwaarts kan reizen is toch de weerstandskracht der zuidwaarts gerichte aantrekking voldoende om tot kompas te dienen in de meeste doelen onzer aarde. Bovendien is de regen, die op vaste tijden valt en altijd van het Noorden komt, nog een hulpmiddel, en in de steden hebben wij de aanwijzing der huizen, welker zijmuren natuurlijk meest van Noord naar Zuid loopen, opdat de daken den regen uit het Noorden tegenhouden. Op het land, waar geen huizen zijn, dienen de stammen der boomen eenigermate als gids. Over het geheel hebben wij niet zooveel moeite, als men zou denken, om ons te orienteeren. Doch in onze gematigde streken, waar de aantrekking naar het Zuiden nauwelijks merkbaar is, ben ik soms, als ik op een volkomen woeste vlakte liep, waar noch huizen, noch boomen mij konden leiden, genoodzaakt geweest mij gansche uren op te houden om den regen af te wachten, alvorens mijn reis te kunnen voortzetten. Op de zwakken en ouden en inzonderheid op teêre vrouwen heeft de aantrekking veel meer invloed dan op de sterken van het mannelijk geslacht, zoodat het tot de goede manieren behoort, om een dame, die men op straat ontmoet, altijd de noordzijde te laten houden, iets dat lang niet altijd gemakkelijk in een oogwenk te doen is, als men een uitstekende gezondheid geniet en zich in een luchtstreek bevindt, waar men moeielijk het Noorden van het Zuiden kan onderscheiden. Vensters zijn er in onze huizen niet, want het licht komt tot ons evengoed binnen als buiten onze huizen, bij dag en bij nacht, gelijkelijk overal en ten allen tijde, van waar weten wij niet. In oude tijden was het bij onze geleerden een belangrijke en veel besproken vraag: "wat is de oorsprong van het licht", en de oplossing werd herhaaldelijk beproefd met geen ander gevolgdan dat onze krankzinnigengestichten bevolkt werden met de "would be" oplossers. Dientengevolge heeft de wetgevende macht, na vruchtelooze pogingen om dergelijke onderzoekingen te onderdrukken door er een hooge belasting op te leggen, ze betrekkelijk kort geleden ganschelijk verboden. Ik helaas, ik alleen in Platland ken nu maar al te wel de ware oplossing van dit geheimzinnig vraagstuk, maar mijn kennis kan geen enkelen mijner landgenooten aan het verstand worden gebracht, en ik word bespot ik, de eenige bezitter van de waarheden der ruimte en van de wetenschap dat het licht uit de wereld van drie afmetingen tot ons komt alsof ik de gekste der gekken was! Maar laten wij deze pijnlijke uitweiding eindigen om tot onze huizen terug te keeren. De meest algemeene vorm van een huis is de vijfzijdige of pentagonale zooals nevenstaande figuur. De beide noordelijke zijden CD en DE vormen het dak en hebben meestal geen deuren, in de oostzijde is een kleine deur voor de vrouwen, in de westzijde een veel grootere voor de mannen, de zuidzijde of vloer is gewoonlijk zonder deur. Vierkante en driehoekige huizen zijn niet veroorloofd en wel om deze reden. De hoeken van een vierkant (en nog meer die van een gelijkzijdigen driehoek) zijn scherper dan die van een vijfhoek, bovendien zijn de lijnen van onbezielde voorwerpen (zooals huizen) minder lichtend dan de lijnen van mannen en vrouwen, waaruit volgt dat er niet weinig gevaar is voor een onachtzamen of misschien verstrooiden reiziger, om zich ernstig te verwonden, als hij plotseling tegen de scherpe punten van een vierkant of driehoekig huis loopt, en daarom werden reeds in de elfde eeuw onzer jaartelling driehoekige huizen overal bij de wet verboden, alleen met uitzondering van forten, kruitmagazijnen, barakken en andere staatsgebouwen, welke door het groote publiek niet zonder omzichtigheid behooren te worden genaderd. In dien tijd waren vierkante huizen nog overal veroorloofd, hoewel door een bizondere belasting tegengegaan. Maar omstreeks drie eeuwen later bepaalde de wet dat, in alle steden met een bevolking boven tienduizend zielen, de hoek van een pentagoon (regelmatigen vijfhoek) de kleinste huishoek was, die met het oog op de openbare veiligheid kon worden toegelaten. Het gezond verstand van het algemeen heeft de pogingen der wetgeving gesteund en nu, zelfs op het land, heeft de pentagonale bouworde elke andere verdrongen. Alleen in een afgelegen en zeer achterlijke landbouwstreek kan een liefhebber van oudheden nog nu en dan een vierkant huis vinden. </p>
<a href="#inwoners">
 <button class="close" ref="">Hoofdstuk 3</button> 
 </a> 
</body> 
</html> 