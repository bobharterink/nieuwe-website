<!DOCTYPE html>
<html>
<head>
 <script src="js/close.js"></script>
</head>
<body>


<h2>20. Hoe de Bol mij in een visioen aanmoedigde</h2>
<button class="close cross" >&#215;</button> 
<p>
Ofschoon  ik  minder dan een minuut tijd voor nadenken had, gevoelde ik instinctmatig dat ik mijn ervaringen voor mijn vrouw geheim moest houden. Niet dat ik voor het oogenblik eenig gevaar duchtte dal zij mijn geheim zou verraden, maar ik weet dat voor elke vrouw in Platland het verhaal mijner avonturen noodzakelijk onverstaanbaar moet zijn. Ik trachtte alzoo haar gerust te stellen door het verzinsel, voor die gelegenheid bedacht, dat ik bij   ongeluk   door het kelderluik gevallen en bedwelmd was blijven liggen. De zuidwaartsche aantrekking in ons land is zoo gering, dat zelfs voor een vrouw mijn verhaal buitengewoon en bijna ongelooflijk moest schijnen, maar mijn vrouw, wier gezond verstand verre dat van het gemiddelde harer sekse overtreft, en die had opgemerkt dat ik buitengewoon zenuwachtig was, ging niet verder hierop door, maar beweerde dat ik ziek was en rust noodig had. Ik was blij een voorwendsel gevonden te hebben, om naar mijn slaapkamer te gaan, ten einde rustig na te denken over hetgeen gebeurd was. Toen ik eindelijk alleen was, overviel mij een gevoel van slaperigheid, maar vóór dat mijn oogen zich sloten, trachtte ik mij de derde afmetingen meer in het bizonder de wijze, waarop een cubus geboren wordt door de beweging van een vierkant, voor den geest te brengen. Het was mij niet zoo duidelijk als ik had gewenscht, maar ik herinnerde mij dat het moest zijn: "opwaarts en toch niet noordwaarts," en ik besloot deze woorden standvastig te onthouden als den draad die, ferm aangegrepen, mij zeker tot de oplossing moest brengen. Zoo, werktuigelijk als een tooverFormule de woorden "opwaarts toch niet noordwaarts" herhalende, viel ik in een gezonden, verfrisschenden slaap. Gedurende mijn sluimering had ik een droom. Ik meende nog eens aan de zijde van den Bol te zijn, wiens lichtende glans aanduidde dat hij zijn toorn tegen mij had laten varen en volkomen verzoend was. Wij waren samen op weg naar een helder, maar oneindig klein Punt, waarop mijn meester mijn aandacht vestigde. Naarmate wij naderden, ging er, dacht mij, van dit punt een zacht gonzend geluid uit als van uw bromvliegen in Ruimteland, slechts veel zwakker. Werkelijk zoo zacht dat zelfs in de volkomen stilte van het Vacuüm, door hetwelk wij zweefden, het geluid eerst ons  oor  bereikte,   toen wij onze vlucht inhielden op een afstand van zoo om en bij de twintig menschelijke diagonalen. "Zie ginds", zei mijn gids, "in Platland hebt gij gewoond, van Lijnland hebt gij een visioen gehad, gij zijt met mij tot de hoogten van Ruimteland opgestegen, nu geleid ik u, om de rij uwer ervaringen te voltooien, nederwaarts naar de laagste diepte van het bestaan, naar het koningrijk Puntland, den afgrond van geen afmetingen. Aanschouw gindsch ellendig schepsel. Dat Punt is een wezen als wijzelven, maar beperkt tot den niet-afmetelijken afgrond. Hij zelf is zijn eigen wereld, zijn eigen heelal; van iets anders dan hemzelf kan hij zich geen begrip vormen; hij kent noch lengte, noch breedte, noch hoogte, want hij heeft er geen ondervinding van gehad; hij heeft zelfs geen besef van het getal twee, noch eenig denkbeeld van hoeveelheid, want hij is zich zelf het een en het al, terwijl hij in werkelijkheid niets is. Geef intusschen acht op zijn volkomen zelfgenoegzaamheid en put daaruit deze les, dat zelfgenoegzaam te zijn gelijk staat met laag en dom te zijn, en dat het streven naar hooger beter is dan blindelings en machteloos gelukkig te zijn. Luister nu. Hij hield op en daar rees uit het kleine, gonzende schepsel een nietig, laag, eentonig, maar verstaanbaar getuit op, als van een uwer phonografen in Ruimteland, waarvan ik deze woorden opving: "Oneindige gelukzaligheid van het bestaan!    Het bestaat, en daar is niemand anders dan Het." "Wat," zeide ik, "meent het nietig schepsel met het?" "Hij bedoelt zich zelf," zeide de Bol, "hebt gij nooit te voren opgemerkt, dat kinderen en kindsche lieden, die zichzelve niet van de wereld kunnen onderscheiden, van zichzelve in de derde persoon spreken?   Maar stil!" "Het vult geheel de ruimte," ging het kleine alleensprekende schepsel voort, "en wat het vult is Het. Wat het denkt, uit het, en wat het uit, hoort het, en Het zelf is denker, spreker, hoorder, gedachte, woord, gehoor ; het is het eene en toch het al in alles. O, welk een geluk, welk een geluk te zijn!" "Kunt gij het kleine ding niet uit zijn welbehagelijkheid doen opschrikken ?" zeide ik. "Zeg hem wat hij werkelijk is, zooals gij mij deedt; openbaar hem de nauwe beperktheid van Puntland en leid hem op tot iets hoogers." "Dat is geen gemakkelijke taak, zeide mijn meester, "beproef gij het eens." Hierop verhief ik mijn stem zooveel mogelijk en sprak het Punt toe als volgt: Stilte, stilte, verachtelijk schepsel. Gij noemt u zelf het al in alles, maar gij zijt het niets: uw zoogenaamd heelal is bloot een stip in een lijn, en een lijn is bloot een schaduw, vergeleken met....". "Stil, stil, ge hebt genoeg gezegd," viel mij de Bol in de rede, "luister nu en let op de uitwerking uwer rede op den koning van Puntland " De glans van den vorst, die helderder glinsterde dan ooit op het hooren mijner woorden, toonde duidelijk dat hij zijn welbehagelijkheid had behouden, en ik had nauwelijks geëindigd, toen hij zijn deun hervatte: "0, welk een vreugde, o, welk een genot te denken! Wat kan Het door denken niet volbrengen! Zijn eigen gedachte tot hemzelf terugkeerend, zijn verguizing voorwendend om daardoor zijn geluk te verhoogen! Zoete weêrbarstigheid, aangehitst om op een zegepraal uit te loopen. O, die goddelijke scheppingskracht van het al in éen! O welk een vreugd, welk een genot te zijn." "Gij ziet", zeide mijn leermeester, "hoe weinig uw woorden hebben uitgewerkt. Voor zoover de vorst ze verstaat, neemt hij ze aan als zijn eigen  want hij heeft geen begrip van iets anders dan hemzelf  en verhoowaardigt zich op de verscheidenheid van zijn gedachten als een voorbeeld van scheppingskracht. Laat ons dien god van Puntland overlaten aan het domme genot van zijn alomtegenwoordigheid en alwetendheid; niets dat gij of ik kan  doen, kan hem aan zijn zelfgenoegzaamheid onttrekken." Hierna kon ik, terwijl wij zachtjes terugzweefden naar Platland , de vriendelijke stem van mijn metgezel hooren wijzen op de moraal van mijn visioen, mij aanzettende te streven naar hooger en anderen daartoe op te wekken. Hij was eerst  boos  geweest  hij   bekende  het  over mijn eerzucht om op te stijgen tot afmetingen boven de derde, maar sedert was hij tot beter inzicht gekomen en hij was niet te trotsch om aan een leerling zijn dwaling te bekennen. Toen ging hij mij inwijden in mysteriën, nog hooger dan ik had ervaren, mij toonende hoe overlichamelijke uitgebreidheden door de beweging van lichamelijke en dubbel over-lichamelijke door de beweging van overlichamelijke te construeeren zijn en dit alles "stipt ingevolge de analogie" en wel door methoden, zoo eenvoudig, zoo gemakkelijk, dat zij glashelder waren zelfs voor de vrouwelijke sekse. 
</p>
<a href="#van1dnaar3d">
 <button class="close" ref="">Hoofdstuk 21</button> 
 </a> 
</body> 
</html> 