<!DOCTYPE html>
<html>
<head>
 <script src="js/close.js"></script>
</head>
<body>


<h2>21. Hoe ik trachtte de theorie van drie afmetingen aan mijn kleinzoon te onderwijzen en met welk gevolg</h2>
<button class="close cross" >&#215;</button> 
<p>
Ik ontwaakte opgeruimd en begon na te denken over de roemrijke loopbaan, die ik voor mij had. Ik wilde, docht mij, terstond een aanvang maken en geheel Platland de blijde boodschap verkondigen. Zelfs aan vrouwen en soldaten zou de leer der drie afmetingen worden gepredikt. Ik wilde met mijn vrouw beginnen. Juist toen ik het met mij zelf eens was over het plan mijner operatiën, hoorde ik het geluid van verscheiden stemmen op straat, die stilte bevalen. Toen volgde een luide stem, het was de proclamatie van een heraut. Aandachtig luisterende, herkende ik de woorden van het Raadsbesluit, gelastende een iegelijk te arresteeren, gevangen te zetten of ter dood te brengen, die den geest des volks zou verderven door misleiding en door te belijden dat hij openbaringen uit een andere Wereld had ontvangen. Ik dacht eens na. Dit gevaar was niet om mee te mallen. Het zou beter zijn het te vermijden door volstrekt geen melding te maken van mijn openbaring, maar het pad der bewijsvoering te bewandelen, dat, wel beschouwd, zoo eenvoudig en zoo afdoende scheen, dat ik er niets bij zou verliezen, als ik het eerste middel liet schieten. "Opwaarts niet noordwaarts" was de sleutel voor het geheele betoog. Het was mij vrij duidelijk voorgekomen, voor dat ik in slaap viel, en toen ik pas ontwaakte onder den indruk van mijn droom, scheen het zoo glashelder als de Rekenkunde, maar nu leek het mij toch niet precies zoo voor de hand liggend toe. Ofschoon mijn vrouw toevallig juist op dat oogenblik de kamer inkwam, besloot ik, nadat wij een paar woorden van alledaagsche conversatie hadden gewisseld, niet met haar te beginnen Mijn pentagonale zoons waren mannen van karakter en positie en artsen van niet geringen naam, maar niet ver in de wiskunde en in dat opzicht ongeschikt voor mijn doel. Maar het kwam mij voor dat een jonge, leerzame Hexagoon met aanleg voor wiskunde, een zeer passende leerlingzou zijn. Waarom dan niet mijn eerste proef te nemen met mijn kleinen, voorlijken kleinzoon, wiens toevallige opmerkingen omtrent de beteekenis van 33 de goedkeuring van den Bol hadden weggedragen? Als ik met hem, nog een jongen, de zaak beredeneerde, zou ik volkomen veilig zijn, want hij zou niets afweten van de proclamatie van den Raad, terwijl ik niet zeker kon zijn dat mijn zoons zoo sterk had hun vaderlandsliefde en eerbied voor de Cirkels de overhand op enkel blinde ouderliefde zich niet zouden verplicht gevoelen om mij aan den prefect over te leveren, indien zij bevonden dat ik ernstig de oproerige ketterij van de derde afmeting staande hield. Maar het eerste wat mij te doen stond, was op een of andere wijze de nieuwsgierigheid mijner vrouw te bevredigen, die natuurlijk iets wenschte te weten van de redenen waarom de Cirkel dat geheimzinnig onderhoud had verlangd, en van de middelen waardoor hij ons huis was binnengekomen. Zonder te treden in de bizonderheden van het doorwrocht verslag, dat ik haar gaf een verslag dat, naar ik vrees, niet zoo strict met de waarheid overeenkwam, als mijn lezers in Ruimteland wel zouden wenschen moet ik mij vergenoegen met te zeggen dat het mij eindelijk gelukte haar te overreden stil tol haar huiselijke plichten terug te keeren, zonder dat zij mij eenige toespeling op de wereld van drie afmetingen ontlokte. Zoodra dit achter den rug was, zond ik om mijn kleinzoon, want om de waarheid te bekennen, voelde ik dat al wat ik had gezien en gehoord, mij op een vreemde wijze begon te ontglippen als het beeld van een halfgevatten, tantaliseerenden droom en ik reikhalsde om mijn bekwaamheid te beproeven, en een eersten bekeerling te maken. Toen mijn kleinzoon de kamer in kwam, sloot ik zorgvuldig de deur. Toen zette ik mij naast hem neder, nam onze wiskundige leitjes of zooals gij ze zoudt noemen, lijnen en zeide hem dat wij de les van gisteren zouden hervatten. Ik onderrichtte hem nog eens hoe een punt door beweging in één afmeting een lijn en hoe een rechte lijn in twee afmetingen een vierkant voortbrengt. Daarna zeide ik met een gedwongen lach: en nu, gij guit, wildet gij mij wijs maken dat een vierkant op dezelfde wijze door beweging opwaarts, niet noordwaarts een andere figuur kon voortbrengen, een soort over-vierkant met drie afmetingen, zeg dat nog ereis, kleine schelm. Op dit oogenblik hoorden wij weder des herauts "hoort! hoort!" buiten op straat, terwijl hij het besluit van den Raad afkondigde. Hoe jong hij ook was, doorzag mijn kleinzoon die buitengewoon schrander was voor zijn leeftijd en opgevoed in volkomen eerbied voor het gezag der Cirkels den toestand met een scherpen blik, waarop ik gansch niet gerekend had. Hij bleef zwijgen tot de laatste woorden der proclamatie waren weggestorven en toen in tranen uitbarstende, zeide hij: "lieve grootpa, dat was maar een grap van mij en ik had er natuurlijk volstrekt geen bedoeling mee; wij wisten toen ook niets van de nieuwe wet, en ik geloof niet dat ik iets heb gezegd over de derde afmeting, en zeker heb ik geen woord gezegd omtrent opwaarts, niet noordwaarts, want dat zou zulk een onzin zijn, ziet u. Hoe zou iets opwaarts en niet noordwaarts kunnen gaan? Zelfs indien ik een klein kind was, zou ik zoo iets ongerijmds niet zeggen. Wat is dat onnoozel! Ha, ha, ha !" "In het geheel niet onnoozel, zeide ik, uit mijn humeur rakend, hier bijvoorbeeld, ik neem dit vierkant" en dit zeggende greep ik een beweegbaar vierkant dat voor de hand lag, noordwaarts, maar "en verplaats het, ziet ge, niet ja ik beweeg het opwaarts noordwaarts, maar ik verplaats het ergens heen dat is te zeggen niet niet precies zoo, maar op een of ander wijze. Hier bracht ik mijn redeneering tot een slot zonder zin, het vierkant heen en weder schuddende op een doellooze wijze, tot groot vermaak van mijn kleinzoon, die schudde van het lachen, zoo als hij nooit had gedaan, en verklaarde dat ik niet bezig was hem les te geven, maar met hem te spotten. Dit zeggende, sloot hij de deur open en liep de kamer uit, en zoo eindigde mijn eerste poging om een leerling te bekeeren tot de leer der drie afmetingen.
</p>
<a href="#inwoners">
 <button class="close" ref="">Hoofdstuk 22</button> 
 </a> 
</body> 
</html> 