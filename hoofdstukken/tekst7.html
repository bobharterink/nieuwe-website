<!DOCTYPE html>
<html>
<head>
 <script src="js/close.js"></script>
</head>
<body>


<h2>7. Over onregelmatige Figuren</h2>
<button class="close cross" >&#215;</button> 
<p class="informatiebijtext">
Je kunt voorzichtig de bolletjes verslepen om een ongelijk figuur te maken.
</p>
<p>
 In al hetgeen voorafgaat heb ik aangenomen wat misschien beter in dat ieder den beginne als een duidelijke grondstelling vooropgesteld ware menschelijk wezen in Platland een regelmatige Figuur is, dat wil zeggen van regelmatigen bouw. Hieronder versta ik dat een vrouw niet alleen een lijn, maar een rechte lijn moet zijn, dat een ambachtsman of soldaat twee zijner zijden gelijk moet hebben, dat kooplieden drie gelijke en advocaten (van welke kaste ik een nederig lid ben) vier gelijke zijden moeten hebben en dat in het algemeen in elken veelhoek de zijden even lang moeten zijn. De grootte der zijde hangt natuurlijk af van den ouderdom van het individu. Een kind van het vrouwelijk geslacht is bij de geboorte omstreeks 2,5 cM, terwijl een lange volwassen vrouw de lengte van 30 cM bereikt. Wat de mannelijke leden van elke kaste betreft, kan men de lengte der zijden eens volwassenen, samengeteld, ongeveer schatten op zestig centimeter. Maar de lengte onzer zijden komt nu niet in aanmerking. Ik heb het nu over de gelijkheid der zijden, en er is niet veel nadenken noodig om in te zien dat het geheele maatschappelijke leven in Platland berust op dezen grondslag: de Natuur eischt dat alle Figuren gelijkzijdig zullen zijn. Indien onze zijden niet even lang waren, konden onze hoeken ongelijk zijn *) Het zou dan noodzakelijk zijn elken hoek na te gaan door het voelings-proces, terwijl het nu voldoende is een enkelen hoek te voelen of op het oog te schatten, om den vorm van een individu te bepalen. Maar het leven zou te kort zijn voor zulk een vervelend getast. De heele kennis en kunst van Gezichtsherkenning zou terstond te gronde gaan; Gevoelsherkenning, in zooverre het een kunst is, zou de andere wijze niet lang overleven, onderling verkeer zou gevaarlijk of onmogelijk worden; er zou een einde komen aan alle vertrouwen, alle voorzorgen, niemand zou in veiligheid de eenvoudigste maatschappelijke schikkingen kunnen maken; in een woord: de beschaving zou in barbaarschheid ondergaan. Ga ik soms te snel om de lezers met mij tot de overtuiging van de juistheid dezer besluiten te brengen? In trouwe, een oogenblik nadenken en een enkel voorbeeld uit het dagelijksche leven moet iedereen overtuigen dat onze geheele maatschappelijke orde gegrondvest is op Regelmatigheid of Gelijkheid van hoeken. Gij ontmoet b.v. twee of drie kooplieden op straat, die gij terstond als kooplieden herkent door een blik op hun hoeken en snelwegschemerende zijden en gij verzoekt hen bij u op de koffie. Dit kunt ge nu met volkomen gerustheid doen, omdat iedereen tot op één of twee cM² na de vlakteruimte kent, welke een volwassen Driehoek inneemt; maar stel u nu eens voor dat uw koopman achter zijn regel matigen en fatsoenlijken tophoek een parallelogram voortsleept van 30 tot 33 cM in diagonaal! wat moet ge met zulk een monster uitvoeren, als het in uw huisdeur blijft steken? Maar ik zou het verstand der lezers beleedigen door bijzonderheden op te sommen, welke glashelder moeten zijn voor ieder, die het voorrecht geniet in Ruimteiand te wonen. Klaarblijkelijk zou de opmeting van een enkelen hoek niet langer voldoende zijn onder zulke onzalige omstandigheden, een geheel menschenleven zou in beslag genomen worden voor het voelen of bezien van den omtrek zijner kennissen. Reeds de moeilijkheid om een botsing te vermijden in een oploop is genoeg om de schranderheid zelfs van een welopgevoed Vierkant op de proef te stellen; maar indien men bij geen enkele figuur in een gezelschap op Regelmatigheid kon rekenen, dan zou alles chaos en verwarring zijn, en de geringste opschudding zou ernstige onheilen of indien er toevallig vrouwen of soldaten tegenwoordig waren wellicht een groot verlies van menschenlevens veroorzaken. Doelmatigheid werkt dus samen met de Natuur om het zegel harer goedkeuring te drukken op de Regelmatigheid van vorm. Ook de wet is niet in gebreke gebleven om haar pogingen te ondersteunen. "Onregelmatigheid van gedaante" beteekent bij ons hetzelfde of nog meer dan bij u zedelijke verdorvenheid en misdadigheid vereenigd, en wordt ook dienovereenkomstig behandeld. Het ontbreekt wel is waar niet aan paradoxen-tappers, die beweren dat er geen noodzakelijk verband is tusschen meetkundige en zedelijke onregelmatigheid. "De Onregelmatige", zeggen zij, "wordt van zijn geboorte af met verachting aangezien door zijn eigen ouders, uitgelachen door zijn broeders en zusters, veronachtzaamd door de dienstboden, gehoond en verdacht door de maatschappij en uitgesloten van elken post, die verantwoordelijkheid, vertrouwen en nutte werkzaamheid eischt. Elke zijner bewegingen wordt door de politie met argusoogen bespied totdat hij meerderjarig wordt en zich voor de inspectie komt aanmelden; dan wordt hij óf omgebracht, als hij de vastgestelde grens van afwijking blijkt te overschrijden, òf anders in een rijksbureau opgesloten als klerk van den zevenden rang, verhinderd te trouwen, genoodzaakt te zwoegen onder geestdoodend werk voor een ellendige belooning, verplicht te wonen en te eten in het gebouw en zelfs zijne vacantiën te nemen onder nauwlettend toezicht; is het te verwonderen dat de menschelijke natuur, zelfs bij de besten en reinsten, verbitterd en bedorven wordt door zulk een omgeving"? Deze geheele redeneering, hoe schijnbaar juist op zichzelve, kan mij niet overtuigen, evenmin als zij de wijste onzer staatslieden heelt overtuigd, dat onze voorouders dwaalden, toen zij als staatkundig axioma vaststelden dat het dulden van Onregelmatigheid niet vereenigbaar is met de veiligheid van den staat. Ongetwijfeld is het leven eens Onregelmaligen hard, maar de belangen van de meerderheid eischen dat het hard moet zijn. Als men een man met een driehoekig voordeel en een veelhoekig achterdeel toeliet te bestaan en een nog onregelmatiger nageslacht voort te brengen, wat zou er dan worden van de kunsten des levens? Moeten de huizen en kerken in Platland veranderd worden om zich naar zulke monsters te schikken? Moeten onze bureaulisten worden verplicht om den omtrek van iedereen te meten, alvorens hem toe te staan den schouwburg binnen te treden of zijn plaats bij een lezing in te nemen? Moet een Onregelmatige van de militie worden vrijgesteld? En zoo niet, hoe zal men beletten dat hij verwoestingen aanricht in de gelederen zijner kameraden? Verder welke onweerstaanbare verzoekingen tot bedriegelijke handelingen moeten noodzakelijk zulk een schepsel verstrikken! Hoe gemakkelijk voor hem om een winkel binnen te gaan, met zijn polygonaal front vooruit en goederen, tot welk bedrag ook, te bestellen bij een niets vermoedenden koopman. Laten de advocaten van de zoogenaamde Philanthropie zooveel pleiten als zij willen voor de afschaffing van de strafwetten op de Onregelmatigheid, ik voor mij heb nooit een Onregelmatige gekend, die niet was wat de Natuur kennelijk met hem voor had een huichelaar, misanthroop, en zoover zijn macht ging een bedrijver van al wat leelijk is. Niet dat ik geneigd zou zijn (voor het tegenwoordige) de krasse maatregelen aan te bevelen, die in sommige staten gebruikelijk zijn, waar een kind, welks hoek een halven graad afwijkt van de voorgeschreven hoekmaat kort en goed bij de geboorte wordt omgebracht. Sommige onzer hoogste en bekwaamste mannen, mannen van onbetwist genie, hebben in hun prille jeugd gesukkeld aan afwijkingen ter grootte van of zelfs grooter dan vijf en veertig minuten, en het verlies van hun kostbaar leven zou een onherstelbaar nadeel voor den staat zijn geweest, De heelkunst heeft ook sommige harer roemrijkste overwinningen behaald in de samendrukkingen, uitrekkingen, trepaneeringen, samenbindingen en andere chirurgische en diaetetische operatiën, waardoor Onregelmatigheid gedeeltelijk of geheel is genezen. Daarom den gulden middenweg bepleitende, zou ik geen vaste of absolute grenslijn trekken, maar zou ik voorstaan dat tegen den tijd als het geraamte begint vastheid te krijgen en als de Geneeskundige Raad heeft verklaard dat herstel onwaarschijnlijk is, het onregelmatige kroost zonder pijn en op zachtaardige wijze werd ter dood gebracht. 
</p>

<p class="voetnoot">Doch ook indien de zijden gelijk zijn, kunnen de hoeken ongelijk zijn en omgekeerd. Dergelijke dichterlijke vrijheden veroorlooft de schrijver zich meer.
</p>
<a href="#kleur">
 <button class="close" ref="">Hoofdstuk 8</button> 
 </a> 
</body> 
</html> 