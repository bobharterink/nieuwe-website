<!DOCTYPE html>
<html>
<head>
 <script src="js/close.js"></script>
</head>
<body>


<h2>8. Over de vroegere uitoefening der schilderkunst</h2>
<button class="close cross" >&#215;</button> 
<p>Als de lezers mij tot hiertoe met eenige aandacht hebben gevolgd, zal het hun niet verwonderen te hooren dat het leven in Platland wat somber is. Ik meen natuurlijk niet dat er geen veldslagen, samenzweringen, oploopen, partijschappen en alle dergelijke verschijnselen zijn, die geacht worden de wereldgeschiedenis belangrijk te maken, noch zal ik ontkennen dat de vreemde dooreenmenging van levensproblemen en wiskundige vraagstukken, welke voortdurend tot hypothesen leidt en gelegenheid tot onmiddelijke verificatie geeft, aan ons bestaan een levendigheid verleent, die gij in Ruimleland moeielijk kunt begrijpen. Ik spreek nu van een aesthetisch en artistiek standpunt, als ik zeg dat het leven bij ons eentonig is, waarlijk zeer somber op aesthetisch en artistiek gebied. Hoe kan het anders zijn, als al wat men ziet, al onze landschappen, historiestukken, portretten, bloemen, stillevens niets zijn dan een enkele lijn, met geen ander onderscheid dan wat meer of minder licht en duister. Het is niet altijd zoo geweest, Kleuren, als de overlevering waarheid behelst, wierpen eens gedurende den tijd van een half dozijn eeuwen of meer een voorbijgaanden glans op het leven onzer voorouders in vervlogen tijden. Een of ander ambteloos burger een Pentagoon, wiens naam verschillend wordt vermeld die de bestanddeelen der eenvoudige kleuren en de beginselen van het schilderen had ontdekt, moet naar men zegt, zijn begonnen met zijn huis te versieren, toen zijn slaven, vervolgens zijn vader, zijn zoons en kleinzoons en ten slotte zichzelven. Het gemak zoowel als de schoonheid der resultaten strekten hem bij allen tot aanbeveling. Waarheen ook Chromatistes want de best vertrouwbare autoriteiten komen overeen dat hij zoo heette zijn kakelbonte gestalte wendde, trok hij terstond de aandacht en perste hij eerbied af. Niemand behoefde hem nu te voelen, niemand verwarde zijn voor- met zijn achterdeel; al zijn bewegingen konden dadelijk door de omstanders worden nagegaan zonder de minste inspanning van hun rekenvermogen, niemand duwde hem noch bleef in gebreke voor hem uit den weg te gaan, zijner stem werd de moeite bespaard van dat uitputtende geroep, waarmeê wij kleurlooze Vierkanten en Pentagonen, dikwijls genoodzaakt zijn onze individualiteit bekend te maken als wij ons onder een hoop domme Gelijkbeenigen bewegen. De mode verspreidde zich als een vlammend vuurtje. Vóór er een week voorbij was, had ieder Vierkant en Driehoek in zijn district het voorbeeld van Chromatistes nagevolgd en slechts eenige weinige van de meer conservatieve Pentagonen hielden er zich nog buiten. Na een maand of twee waren zelfs de Twaalfhoeken met de nieuwigheid besmet, en er was geen jaar verloopen of de gewoonte had zich aan allen op den allerhoogsten adel na meêgedeeld. Het behoeft niet gezegd te worden dat het gebruik spoedig zijn weg vond van het district van Chromatistes tot de omliggende gewesten, en eer twee geslachten waren heengegaan was er niemand in Platland kleurloos behalve de vrouwen en de priesters. Hier scheen de Natuur zelf een slagboom op te richten en te pleiten tegen de invoering der nieuwigheid bij deze twee kasten. Veelzijdigheid was bijna noodzakelijk als een voorwendsel voor de Nieuwlichters. "Verscheidenheid van zijden sluit volgens de bedoeling der Natuur verscheidenheid van kleuren in zich", dit was het sophisme, dat in die dagen van mond tot mond ging en geheele steden te gelijk tot de nieuwe leer bekeerde. Maar kennelijk was dit gezegde niet van toepassing op onze priesters en vrouwen. De laatstgenoemden hadden slechts één zijde en daarom in het meervoud en schoolmeesterachtig gesproken genoemden geen zijden. De eerstals zij ten minste hun bewering wilden volhouden dat zij wezenlijke en ware Cirkels waren en niet bloot Polygonen van hoogen rang met een oneindig aantal oneindig kleine zijden waren gewoon te snoeven (wat vrouwen met weemoed beleden) dat zij ook geen zijden hadden, dewijl zij gezegend waren met een omtrek van één lijn of met andere woorden: een cirkeltrek. Vandaar dat deze beide kasten geen motief konden vinden in het zoogenaamde axioma: "Verscheidenheid van zijden vordert verscheidenheid van kleuren", en toen alle anderen voor de bekoring van lichaamsversiering waren bezweken, bleven de priesters en de vrouwen alleen rein van de bezoedeling met verf. Onzedelijk, losbandig, anarchistisch, onwetenschappelijk welken naam gij ook wilt noem ze met toch waren uit een aesthetisch oogpunt die oude dagen van de kleurenomwenteling de roemrijke kindsheid der kunst in Platland een kindsheid, die helaas nooit tot mannelijken leeftijd rijpte noch zelfs den bloei der jeugd bereikte. Leven was toen op zich zelf een genot, want leven was zien. Zelfs op een kleine partij was het een genoegen het gezelschap te aanschouwen; de rijk geschakeerde tinten der menigte in een kerk of schouwburg bleken, naar men zegt, meer dan eens te veel de aandacht af te trekken van onze grootste leeraren en acteurs, maar het verrukkelijkste van al moet de onuitsprekelijke pracht van een militaire revue geweest zijn. Het gezicht van een slaglijn van twintig duizend Gelijkbeenigen, plotseling front makende en het sombere zwart hunner grondlijnen verwisselende met het oranje en purper der beide beenen, die hun scherpen hoek insluiten; de militie der Gelijkzijdige Driehoeken, driekleurig in rood, wit en blauw; het rose, ultramarijn, geel en bruin van de Vierzijdige artilleristen, in snelle beweging bij hun vermillioenkleurige stukken; het flikkeren en schitteren van de vijf- en zeskleurige Pentagonen en Hexagonen, over het veld dravende in hun hoedanigheid van artsen, landmeters en adjudanten dit alles komt mij voldoende voor om geloof te kunnen schenken aan het vermaarde verhaal hoe een doorluchtige Cirkel, overmeesterd door de artistieke schoonheid van de strijdmacht onder zijn bevelen, zijn maarschalksstaf en koninklijke kroon wegwierp met den uitroep, dat hij deze ging verruilen tegen het penseel des schilders. Hoe groot en heerlijk de ontwikkeling van het gevoel in die dagen moet zijn geweest, wordt ten deele reeds aangewezen door de taal en den woordenschat dier periode. De meest alledaagsche uitingen der gewone burgers in den tijd van de kleurenomwenteling schijnen getinteld te hebben van bloemrijke taal en keurige gedachte; aan dat tijdperk zijn wij nu nog onze schoonste poëzie verschuldigd en wat er nog rythmisch overgebleven is in de meer wetenschappelijke geschriften dezer moderne dagen. </p>
<a href="#kleur2">
 <button class="close" ref="">Hoofdstuk 9</button> 
 </a> 
</body> 
</html> 